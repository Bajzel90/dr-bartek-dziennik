# Gdybym miał wytypować 3 warzywa i 3 owoce na wiosnę i lato, wybieram te.

Dzień dobry o poranku,

owoce i warzywa to źródło wielu cennych związków, których nie znajdziemy w innych produktach, przynajmniej w takich ilościach.

O ile niemal każde warzywa i owoce zasługuje na uznanie, o tyle jestem zdania, iż najlepiej wybierać te, na które akurat jest sezon.

Po której osobiście teraz sięgam i dlaczego?

## Truskawki

Są skarbnicą przeciwutleniaczy: proantocyjanidyn, elagotanin czy kwasu elagowego.

Skutecznie chronią przed szkodliwymi wolnymi rodnikami – które powodują choroby cywilizacyjne. Poza tym usprawniają krążenie i zapobiegają chorobie Alzheimera.

## Maliny

Bardzo dobre źródło błonnika (4,5/garść) i zawierają stosunkowo dużo witaminy C (20 mg) i potasu (115 mg).

Przy tym są niskocukrowe, tylko 3,5 g cukru w 1 garści. Z tego też względu często występują w dietach niskowęglowodanowych.

## Arbuz

Obfituje w wyjątkowo prozdrowotny składnik, jakim jest likopen. Arbuz zawiera go nawet o 80% więcej niż pomidory, które słyną z obecności tego związku. Działanie likopenu jest szerokie:

zapobiega chorobie wieńcowej i udarom mózgu, spowalnia starzenie się skóry, wzmacnia kości czy chroni przed rakiem prostaty, trzustki i przełyku.

Poza tym arbuz zawiera duże ilości wody, dzięki czemu jest bardzo dobrym składnikiem nawadniającym.

## Brzoskwinie

Zawierają stosunkowo dużo potasu i beta-karotenu.

Badania pokazały, że spożywanie brzoskwiń wiąże się z mniejszym ryzykiem zachorowania na raka piersi.

Są też badania wskazujące, że składniki obecne w tym owocu mogą nasilać usuwanie substancji szkodliwych znajdujących się w dymie papierosowym i w ten sposób zmniejszać ich toksyczne działanie na tkanki naszego organizmu.

## Szparagi

Wciąż trwa sezon na szparagi – potrwa jeszcze tylko kilka tygodni, więc warto zaopatrzyć się w to cenne warzywo.

Są niskokaloryczne – 20 kcal/100 g, zawierają dużo błonnika – 3 g/100 g i potasu (300 mg/100g), i są jednym z najlepszych źródeł pokarmowych folianów – 50 µg/100 g.

Za sprawą folianów szparagi zapobiegają np. udarom mózgu oraz chronią przed chorobą Alzheimera.

## Młoda kapusta

Spośród wiosenno-letnich warzyw na uwagę zasługuje też młoda kapusta, która jest nie tylko dobrym źródłem witaminy C, lecz także dostarcza wysokie ilości sulforafanu.

Sulforafan zaliczamy do jednego z najsilniejszych naturalnych związków przeciwnowotworowych.

Ponadto działa przeciwzapalnie, stąd warzywo to ma zastosowanie u osób zmagających się z przewlekłym stanem zapalnym.

Jak więc widzimy, niekorzystanie z sezonowych warzyw i owoców dostępnych w okresie wiosenno-letnim to marnowanie szansy, aby poprawić swoje zdrowie.

