# Dlaczego warto robić pesto i pomysły, jak je wykorzystać w kuchni

Pesto uważam za całkiem zdrowy dodatek do posiłków.

Dzięki pesto, za sprawą zmiksowania kilku składników, możemy przemycić do diety ważne związki pokarmowe.

Oto dlaczego warto od czasu do czasu urozmaicać dietę właśnie o dodatek pesto…

## Korzyści dla zdrowia

Dzięki obecności ziół, przypraw, warzyw, olejów i nawet orzechów obfituje ono w cenne przeciwutleniacze i wartościowe tłuszcze.

Składniki te wspierają krążenie, obniżają poziom cukru, ułatwiają trawienie i wspomagają pracę układu nerwowego.

Poza tym, domowemu pesto można przypisać praktyczne aspekty:

- Łatwość przygotowania – można je szybko przyrządzić, miksując wszystkie składniki w blenderze. Prosty sposób na dodanie smaku i wartości odżywczych do wielu potraw.

- Długi okres przechowywania – pesto można przechowywać w lodówce przez kilka dni, jak i zamrażać w małych porcjach. Dzięki temu zawsze mamy pod ręką zdrowy dodatek do posiłku.

- Wszechstronność – pesto można wykorzystać na wiele sposobów (o tym więcej piszę poniżej).

- Świeżość i trwałość składników – przygotowanie pesto na zimno pozwala zachować wiele witamin, które ulegają degradacji podczas gotowania.

- Mała ilość dodatków – domowe pesto nie zawiera konserwantów ani sztucznych dodatków, co sprawia, że jest zdrowszą alternatywą dla wielu gotowych sosów.

Pesto jest więc „wdzięcznym” elementem naszej diety.

Z czym połączyć pesto?

Można je wykorzystać w kuchni na wiele sposobów:

- użyj je zamiast tradycyjnego sosu pomidorowego na pizzy;

- dodaj do risotto pod koniec gotowania (polepszy smak);

- marynuj wołowinę lub ryby w pesto przed grillowaniem;

- smaruj pesto na chlebie lub tostach;

- dodaj pesto do sałatek jako sos;

- użyj pesto jako dip do świeżych warzyw;

- podawaj z grissini lub krakersami;

- wykorzystaj jako dodatek do naleśników albo np. placków ziemniaczanych.

## 3 pomysły na pesto

Jeśli chcą Państwo wypróbować pesto u siebie, oto 3 pomysły:

Pesto nr 1: 0,5 szklanki świeżych liści bazylii, 2 łyżki orzeszków piniowych, 2 łyżki świeżo startego parmezanu, 1 mały ząbek czosnku, 2-3 łyżki oliwy, sól do smaku.

Pesto nr 2: 0,5 szklanki świeżej kolendry, 2 łyżki migdałów, 2 łyżki świeżo startego parmezanu, 1 mały ząbek czosnku, 2-3 łyżki oliwy, 1 łyżeczka soku z limonki, sól do smaku.

Pesto nr 3: 0,5 szklanki świeżej natki pietruszki, 2 łyżki nasion słonecznika, 2 łyżki parmezanu, 1/4 łyżeczki świeżo startego imbiru, 2-3 łyżki oliwy, 1 łyżeczka soku z cytryny, sól do smaku.

Jak widzimy – zdrowe odżywianie może być pełne smaków, a także kreatywności, kolorów, aromatów.
