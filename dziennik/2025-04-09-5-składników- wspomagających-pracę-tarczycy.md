# Tarczyca wpływ na cały organizm. Te 5 składników wspomoże jej pracę.

Dzień dobry o poranku,

gdy tarczyca staję się niewydolna, odbija się to na działaniu całego organizmu.

Szacuje się, że w Polsce nawet co 5. osoba ma problem z tarczycą, czyli objawy z nią związane dotykają wielu osób.

Opiszę więc Państwu najważniejsze składniki pokarmowe, które to mogą wspomóc funkcjonowanie tarczycy u osób z niedoczynnością tego gruczołu, a także zmagających się z chorobą Hashimoto.

## Selen

Pierwsze skojarzenie z tarczycą to jod (i w sumie słusznie), jednak zacznijmy od selenu – bardzo ważnego pierwiastka dla tarczycy, co wynika z dwóch faktów:

- selen bierze udział w przekształcaniu hormonów tarczycy do aktywnej ich formy;

- chroni tarczycę przed wolnymi rodnikami, które powstają w wyniku jej pracy.

Literatura pokazuje, że osoby, które mają niskie stężenie selenu w organizmie – częściej chorują na niedoczynność tarczycy i chorobę Hashimoto. Najwięcej selenu znajdziemy m.in. w:

śledziu, dorszu, łososiu, flądrze, wołowinie, drobiu, żółtkach, orzechach brazylijskich, pestkach słonecznika oraz otrębach owsianych.

Mając niedoczynność tarczycy i/lub chorobę Hashimoto – warto te produkty spożywać regularnie.

## Mio-inozytol

Składnik ten naturalnie występuje w naszym ciele i jest nazywany witaminą B8.

Naukowcy zauważyli, że łączenie mio-inozytolu (600 mg/dzień) z selenem może złagodzić objawy niedoczynności tarczycy.

## Cynk

Podobnie jak selen, uczestniczy w produkcji hormonów tarczycy, a do tego sprawia, że komórki są bardziej wrażliwe na ich działanie, co u osób z niedoczynnością tarczycy może mieć duże znaczenie.

Dodatkowo wykazano, że stosowanie glukonianu cynku w ilości 30 mg dziennie przez okres 3 miesięcy pomogło częściowo przywrócić prawidłowy poziom hormonów tarczycy u osób z niedoczynnością tego gruczołu.

Na co dzień zaś należy sięgać po produkty obfitujące w cynk. Są to np.: wołowina, wątroba wołowa, mięso z piersi indyka, pestki dyni, sezam, pestki słonecznika, nerkowce, siemię lniane, fasola biała, do tego soczewica i kasza gryczana.

## Jod

Oczywiście dla tarczycy niezbędny jest jod. Jego niedobór zakłóca produkcję hormonów tarczycy.

Warto mieć świadomość, że sól jodowana tylko częściowo pozwala rozwiązać problem z deficytem jodu. Jednocześnie dobrze jest też włączyć do jadłospisu produkty będące jego naturalnym źródłem, czyli mowa o rybach takich jak flądra, dorsz, makrela, mintaj, łosoś.

Pewnym sposobem na dostarczenie jodu jest również stosowanie wód leczniczych zasobnych w ten pierwiastek. Niemniej decydując się na taką wodę, należy dokładnie zapoznać się z informacjami od producenta odnośnie do jej dawkowania, przeciwwskazań itd.

## Witamina D

Jak się okazuje, dla osób z chorobą Hashimoto, która to najczęściej prowadzi do niedoczynności tarczycy, pomocna jest witamina D.

W obszernym opracowaniu naukowym z 2023 roku wykazano, że poprzez to, iż witamina D reguluje pracę układu odpornościowego, może ona usprawnić pracę tarczycy u osób z Hashimoto.