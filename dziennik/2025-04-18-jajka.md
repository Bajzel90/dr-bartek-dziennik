# Mity o jajkach

Dzień dobry o poranku,

„gest rozbijania skorupki jajka – napisałem w swoim najnowszym poradniku – to jeden z najstarszych rytuałów kulinarnych. Trudno powiedzieć o nim coś więcej poza lakonicznym wbij jajko do miski. Ale to, co może się zdarzyć potem, wbrew pozorom nie ogranicza się do zwyczajnego usmaż jajecznicę”.

Jajecznica, klasyka śniadań, wcale nie musi być zawsze taka sama.

Jako miłośnik jajecznych smaków postanowiłem przygotować dla Państwa przepiśniko-poradnik o połączeniach z jajkami, które:

- zapobiegają demencji i chorobie Alzheimera;

- łagodzą choroby stawów, a więc także i ból stawów;

- wzmacniają kości (poprawiają gęstość mineralną kości);

- obniżają ryzyko udaru mózgu nawet o prawie 30%;

- chronią serce i zmniejszają ryzyko chorób wieńcowych;

- pomagają w utrzymaniu prawidłowego ciśnienia krwi;

- dostarczają cholinę – składnika sprawności umysłowej;

- wspierają zdrowie oczu dzięki luteinie i zeaksantynie;

- ograniczają przyczynę chorób – przewlekłe stany zapalne;

- stabilizują poziom cukru i zmniejszają ryzyko cukrzycy.

## Mity o jajkach

Przechodząc do piątkowego tematu: na temat jajek powstało dużo sprzecznych informacji. Dlatego opiszę te najczęściej powielane.

### Mit #1

> jajka znacząco podnoszą cholesterol

Jajka zawierają cholesterol, ale u większości osób nie wpływają one istotnie na poziom cholesterolu we krwi. A wynika to m.in. z tego, że cholesterol w nich obecny wchłania się dość słabo.

W efekcie jajka nie stanowią zagrożenia dla naszego serca. Pominę już fakt, że cholesterol sam w sobie nie powinien być jednostronnie postrzegany za coś wyłącznie złego, lecz o tym mam film na kanale.

### Mit #2

> można jeść tylko 2-3 jajka na tydzień

Ten mit wiąże się z mitem numer 1. To stara zasada z czasów, gdy mniej rozumiano sprawę cholesterolu. Bazując na obecnej wiedzy według mnie większość osób bez obaw o zdrowie może jeść np. 2 jajka dziennie.

### Mit #3

> surowe jajka są zdrowsze niż gotowane

Zwykle jest tak, że wszelkiego rodzaju obróbka termiczna, czyli np. gotowanie, pieczenie czy smażenie – powoduje obniżenie wartości odżywczej produktów. Stąd przyjęło się uważać, że jajka lepiej jeść surowe niż gotowane.

Pomijając już fakt pewnego (choć niewielkiego) ryzyka zatrucia się salmonellą w przypadku spożycia surowych jajek – trzeba wiedzieć, że białko obecne w surowych jajkach jest znacznie trudniejsze do strawienia, aniżeli białko z jajek gotowanych. Dlatego lepiej jadać jajka gotowane np. na twardo lub miękko czy w postaci jajecznicy.

### Mit #4

> lepsze są jajka z brązową skorupką

Wciąż spotykam się z przekonaniem, że białe jajka to te gorsze. W istocie jednak kolor skorupki jajek jest uwarunkowany genetycznie i nie odzwierciedla różnic w wartości odżywczej jajek. Wobec tego, pod względem składników pokarmowych, nie ma różnicy, po który kolor jajek sięgniemy.

### Mit #5

> jajka trzeba myć tuż po zakupie

Jest to szkodliwy mit, ponieważ myjąc jajka, powodujemy usunięcie naturalnej warstwy ochronnej znajdującej się na skorupce. Efektem tego jest to, że jajko staje się bardziej podatne na różnego rodzaju zagrożenia mikrobiologiczne, w tym wnikanie bakterii do wnętrza.Chyba że dopiero przed użyciem w kuchni.