# Syrop z 6 składników ogólnie dobry dla zdrowia, a szczególnie „gdy nas bierze”.

Dzień dobry o poranku,

powoli zbliża się okres osłabionej odporności. To więc dobry czas, aby poznać przepis na skuteczny syrop z cebuli, który w przypadku infekcji pomoże nam szybciej wrócić do zdrowia.

Syrop ten jest wzmacniany czosnkiem i stanowi dobry sposób, aby przemycić do swojej diety właściwości tych produktów.

## Składniki na syrop z cebuli

Zanim opiszę recepturę, aby docenić ten syrop, na początek kilka informacji o głównych składnikach wchodzących w jego skład.

1. **Cebula** – działa przeciwbakteryjne. Według badań powoduje wzrost liczebności komórek, które odpowiadają za rozpoznawanie intruzów. Sprzyja też rozwojowi korzystnych dla zdrowia bakterii jelitowych, które wspomagają pracę układu odpornościowego.

2. **Czosnek** – ma podobne właściwości do cebuli. Opublikowane badania dowodzą, że chroni przed wystąpieniem przeziębienia i również niszczy bakterie odpowiedzialne za rozwój zapalenia płuc.

3. **Imbir** – działa przeciwzapalnie i przeciwbólowo. Blokuje także przyczepianie się wirusa RSV do nabłonka oddechowego, a jest to wirus powodujący infekcje dróg oddechowych.

4. **Kurkuma** – działa przeciwzapalnie i przeciwwirusowo; do tego może skracać czas przeziębienia.

5. **Goździki** – wykazują silne właściwości przeciwbakteryjne.

6. **Miód** – działa bakteriobójczo i bakteriostatycznie. Z badań też wynika, że może łagodzić objawy towarzyszące infekcjom górnych dróg oddechowych.

## Jak zrobić syrop?

Skoro wiadomo już, dlaczego warto wykorzystać podane składniki syropu, zobaczmy teraz, jak go przygotować.

Ilości potrzebnych składników:

- 2 czerwone cebule, 
- 4 ząbki czosnku, 
- 1 cytryna, 
- 5-6 łyżeczek miodu, 
- 3-4 cm kawałek świeżego imbiru, 
- 1 łyżeczka kurkumy, 
- 0,5 łyżeczki czarnego pieprzu, 
- 0,5 łyżeczki cynamonu, 
- gałązka rozmarynu.

Sposób sporządzenia syropu:

1. Cebulę, czosnek, imbir, cytrynę obierz i pokrój w cienkie plasterki.

2. Rozmaryn umyj, pozostaw w całości i dokładnie osusz.

3. Przygotuj wyparzony słoik o pojemności ok. 400 ml.

4. Na dnie słoika ułóż cienką warstwę czerwonej cebuli.

5. Następnie połóż kilka plasterków czosnku, trochę imbiru, plasterek cytryny, kawałek rozmarynu.

6. Posyp warstwę odrobiną kurkumy, cynamonu i czarnego pieprzu.

7. Polej warstwę 1 łyżeczką miodu, tak żeby równomiernie pokrył składniki.
8. Powtórz proces naprzemiennego układania warstw – cebuli, czosnku, imbiru, cytryny, przypraw i miodu – aż do wypełnienia słoika.

9. Na koniec polej wszystko sokiem z pozostałej części cytryny oraz dodaj 1-2 łyżeczki miodu na wierzch.

10. Wypełniony słoik zostaw lekko uchylony (na ok. 24 h) podczas początkowego procesu macerowania, by umożliwić naturalne uwalnianie gazów i zapobiec fermentacji.

11. Następnie słoik zamknij i umieść w lodówce.

12. Po upływie 2 dni, przesącz syrop przez gazę.

Syrop wykorzystujemy w ciągu ok. 3-4 dni, stosując ok. 3-5 łyżek dziennie. Po około tygodniu spożywania robimy sobie przerwę na tydzień, po czym możemy wrócić do jego stosowania.