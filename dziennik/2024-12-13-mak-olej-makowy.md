# Mak jako dodatek do dań. Co dobrego w sobie ma?

Dzień dobry o poranku,

kutia, makiełki, makowiec to potrawy charakterystyczne dla świąt bożonarodzeniowych.

Ich wspólną cechą jest obecność maku, który jak się okazuje, poza kształtowaniem smaku i tekstury potraw, ma również wpływ na ich walory zdrowotne, o czym dziś chciałbym napisać.

## A co z olejem z maku?

Poza ziarenkami dobrym dla zdrowia surowcem pozyskiwanym z maku jest olej makowy, o którym bardzo rzadko się wspomina.

Olej ten jest bogatym źródłem zdrowych tłuszczów, wśród których dominuje kwas linolowy. Stanowi on ok. 60-65% całego oleju.

Z kolei literatura fachowa dowodzi, że osoby spożywające większe ilości **kwasu linolowego** rzadziej doświadczają choroby wieńcowej (o 15%) i rzadziej umierają przedwcześnie z powodu chorób serca (o 13%). Poza tym olej linolowy znajdujący się w oleju makowym chroni nas przed rozwojem cukrzycy.

## Jak wykorzystać mak i olej makowy?

Poza wspomnianymi daniami, ziarna maku można wykorzystać na wiele różnych sposobów w kuchni, w tym jako dodatek do:

pierogów, klusek, łazanek, tarty, sałatki makaronowej, ryżu na mleku, pieczywa, muffinek.

Chcąc złagodzić lekką goryczkę maku, przed spożyciem można go dokładnie przepłukać bądź namoczyć w ciepłej wodzie przez kilka godzin.

Olej makowy ma delikatny, orzechowo-maślany smak i subtelny aromat, który jest przyjemny, ale nienachalny. Jego łagodny profil smakowy sprawia, że świetnie komponuje się z wieloma daniami, szczególnie w kuchni, gdzie smak oleju nie powinien dominować nad innymi składnikami. Sprawdzi się m.in. jako:

dressing do sałatek (np. z burakami, kozim serem, rukolą lub orzechami), dodatek do past kanapkowych, ponadto dodatek do polania naleśników i składnik marynat do indyka lub ryb.

## Jaki mak wybrać?

Do wypieków, dań tradycyjnych i pieczywa lepiej sprawdzi się mak niebieski, który ma orzechowy i bardziej intensywny smak.

Z kolei mak biały ma słodszy i subtelniejszy smak niż mak niebieski; pasuje on m.in. do rogali świętomarcińskich, muffinek, owsianki czy musu owocowego.

