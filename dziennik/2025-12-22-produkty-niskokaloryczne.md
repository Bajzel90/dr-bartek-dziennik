# produkty niskokaloryczne 

Te produkty mają mało kalorii i są dobre dla zdrowia. Warto często jadać.

Dzień dobry o poranku,

nadwaga dotyczy 62% mężczyzn i 46% kobiet. A więc mniej więcej co 2. osoba dorosła ma zbyt wysoką masę ciała.

Siedzący tryb życia i zła dieta, dostarczająca zbyt dużo kalorii, to są dwie główne przyczyny takiego stanu rzeczy.

Przydaje się wtedy, aby w diecie były produkty niskokaloryczne, ale które jednocześnie dobrze odżywiają organizm.

Włączając je do diety, nie ryzykujemy nadwyżką kaloryczną, jak ma to miejsce w przypadku np. żywności wysokoprzetworzonej.

## Zanim podam listę,

to chciałbym, żeby mieli Państwo świadomość, że nadwaga i otyłość są jedną z głównych przyczyn rozwoju większości najczęstszych chorób metabolicznych.

Zbyt wysoka masa ciała istotnie zwiększa ryzyko zachorowania na:

cukrzycę typu 2, choroby serca, nadciśnienie tętnicze, udar mózgu, osteoporozę, zwyrodnienie stawów, bezdech senny, nowotwory, refluks żołądkowo-przełykowy, choroby nerek, a także stłuszczenie wątroby.

Dlatego kluczowe jest, żeby nasza codzienna dieta nie dostarczała zbyt dużych ilości kalorii. Dobrze, aby składała się ona z produktów o niższej wartości energetycznej, w tym tych, które podaję poniżej.

## Nabiał

W tej grupie do produktów stosunkowo niskokalorycznych (i które mają wysoką wartość odżywczą) należą:

- maślanka i kefir (45-50 kcal);
- serek wiejski (97 kcal);
- jogurt naturalny (60 kcal).

Spójrzmy: serek wiejski jest lekkostrawny, zasobny w białko, łatwo dostępny w każdym sklepie.

Jest neutralny w smaku, a to czyni go świetną bazą zarówno do dań wytrawnych, jak i słodkich. Serek wiejski jest także tani.

Praktycznie biorąc: prawie same plusy.

Gdy mądrze łączymy go z innymi składnikami, otrzymujemy dania, które pomagają nam:

- zadbać o białko szeroko wspierające zdrowie;

- poprawić trawienie i zmniejszyć problemy jelitowe;

- obniżyć trójglicerydy, wesprzeć tętnice, zmniejszyć ryzyko chorób serca;

- unormować poziom cukru i złagodzić insulinooporność;

- zadbać o kości i stawy, łagodząc ból i hamując osteoporozę;

- wesprzeć pracę wątroby i jej funkcje detoksykacyjne;

- poprawić odporność i zmniejszyć ryzyko łapania infekcji.

## 2 Świeże warzywa

Właściwie większość świeżych warzyw dostarcza mało kalorii. Są one zarazem źródłem ważnych witamin, składników mineralnych, przeciwutleniaczy, a także błonnika pokarmowego.

Dlatego zaleca się, by osoby chcące schudnąć, włączały do swojej diety jak najwięcej świeżych warzyw. I poniżej podaję kaloryczność kilku warzyw (na 100 g produktu):

pomidor (19 kcal), szpinak (22 kcal), marchew (33 kcal), buraki (42 kcal), kalafior (27 kcal), papryka czerwona (32 kcal), brokuł (31 kcal), fasolka szparagowa (37 kcal).

## 3 Świeże owoce

Również i w grupie świeżych owoców znajdziemy kilka produktów o niskiej kaloryczności. Zaliczam do nich przede wszystkim:

maliny (43 kcal), jabłka (50 kcal), pomarańcze (47 kcal), czarne porzeczki (35 kcal), truskawki (33 kcal), arbuza (36 kcal), grejpfruta (40 kcal), melona (36 kcal).

## 4. Mięso i ryby

Do najmniej kalorycznych gatunków mięs zaliczamy:

- polędwicę wołową (112 kcal), 
- cielęcinę (108 kcal), 
- mięso z piersi indyka bez skóry (84 kcal), 
- mięso z piersi kurczaka bez skóry (98 kcal).

Spośród zaś ryb najniższą wartością energetyczną cechują się:

- dorsz (78 kcal), 
- mintaj (73 kcal), 
- morszczuk (89 kcal), 
- sola (83 kcal), 
- flądra (83 kcal), 
- sandacz (84 kcal).

Duże znaczenie ma to, jak przyrządzimy mięso oraz ryby. Najmniej kaloryczne są dania gotowane i duszone, a najbardziej smażone.

## 5 Napoje

Do produktów bardzo niskokalorycznych można zaliczyć niektóre napoje bez dodatków (np. bez cukru, mleka itd.). Są to głównie:

kawa (2 kcal), herbata (0 kcal), woda (0 kcal) oraz soki, np. sok jabłkowy (42 kcal), sok pomarańczowy (43 kcal), sok marchwiowy (43 kcal), sok wielowarzywny (25 kcal).

Podane kaloryczności są w przeliczeniu na 100 g.

## Na koniec chcę dodać, że

planując jadłospis nie musimy bazować tylko na niskokalorycznych produktach, bo dużo produktów prozdrowotnych ma dosyć wysoką wartością energetyczną, a wskazane jest, by znalazły się w diecie:

orzechy, pestki, nasiona, tłuste ryby morskie, oliwa, awokado, jajka.

Niemniej dobrze, aby podstawę diety tworzyły produkty z listy.