# Jak dostarczyć dużo tryptofanu i jak to wpływa na zdrowie.

Dzień dobry o poranku,

tryptofan to aminokwas egzogenny. Oznacza to, że musi on być dostarczany z dietą. Organizm go bowiem nie produkuje.

A jest on bardzo ważny dla zdrowia i o tym dziś.

## Do czego potrzeby nam tryptofan?

Tryptofan będący aminokwasem jest niezbędną „cegiełką” do tego, by nasze ciało mogło wytworzyć różnego rodzaju białka, o których pisałem w poprzednim Dzienniku. A więc jego podstawową funkcją jest udział w powstawaniu białek.

Warto wiedzieć, że tryptofan uczestniczy w produkcji jeszcze kilku innych, istotnych składników, w tym:

witaminy PP (niacyny), serotoniny (neuroprzekaźnika), do tego melatoniny (tzw. hormonu snu) i kynureniny.

Z uwagi na powyższą aktywność tryptofanu dostarczanie go wraz z pożywieniem może wiązać się z korzyściami zdrowotnymi.

### 1 Wpływ na sen

Jedną z głównych funkcji tryptofanu jest poprawa jakości snu na te kilka sposobów:

przyspiesza zasypianie, wydłuża czas trwania snu, ogranicza mikroprzebudzenia w trakcie nocy.

Spożywanie żywności bogatej w tryptofan możemy zatem uznać za ważny czynnik wpływający korzystnie na nasz sen.

### 2. Lepszy nastrój

Badania pokazały, że dieta bogata w tryptofan poprawia nastrój, z kolei jego niskie spożycie sprzyja wzrostowi drażliwości – a nawet może być przyczyną pojawienia się objawów depresyjnych.

Jeśli więc chcemy poprawić swój dobrostan psychicznym, to warto, aby w jadłospisie znalazły się produkty bogate w tryptofan.

### 3 Korzyści dla osób z migreną

Zauważono, że osoby, które dostarczają z pożywieniem duże ilości tryptofanu, cechują się o 54-60% mniejszym ryzykiem migreny – w porównaniu do osób, których dieta jest uboga w ten składnik.

### 4 Pozytywny efekt na jelita

Obiecujące wyniki płyną z doświadczeń z udziałem zwierząt. Liczne prace wskazują, że tryptofan może korzystanie wpływać na barierę jelitową („szczelność” jelit). Dzięki temu tryptofan może zapobiegać przedostawaniu się szkodliwych związków z jelit do krwi, co chroni organizm przed stanami zapalnymi.

## Najlepsze źródła tryptofanu

Aby dobrze wysycić organizm tryptofanem należy włączyć do diety produkty, które zawierają jego wysokie ilości. Najwięcej tryptofanu znajdziemy w produktach zwierzęcych takich, jak:

wołowina, mięso z indyka i kurczaka, łosoś, tuńczyk, jajka, a także serek wiejski.

Wśród zaś produktów roślinnych tryptofan znajdziemy w pestkach dyni i słonecznika, nasionach sezamu, migdałach oraz tofu.