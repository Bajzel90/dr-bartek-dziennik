# Jadają Państwo skyr? Oto dlaczego warto oraz jak go wykorzystać

Dzień dobry o poranku,

fermentowane produkty mleczne to cenna kategoria żywności.

W grupie tej, poza znanymi jogurtami, kefirem czy maślanką, jest również też skyr, o którym dziś.

## Czym jest skyr?

Tradycyjny islandzki fermentowany produkt mleczny. Zyskuje on coraz większą popularność na całym świecie. Ma gęstą, kremową konsystencję, która przypomina bardziej twarożek niż jogurt.

Zarazem ma lekko kwaśny smak.

## Wysoka zawartość białka

Skyr jest bardzo podobny do jogurtu. Ale w porównaniu do niego, cechuje się on o wiele wyższą zawartością białka.

W 100 g skyru jest się średnio 12 g białka. Dla porównania w takiej samej porcji jogurtu naturalnego zawartość białka wynosi 4,5-5 g.

A więc skyr zawiera ok. 2,5-krotnie więcej białka niż zwykły jogurt.

Fakt ten jest wart zauważenia, bo białko to bardzo ważny składnik pokarmowy. Pełni wiele ważnych funkcji w naszym ciele:

- bierze udział w rozwoju organizmu;
- uczestniczy w regeneracji i naprawie tkanek;
- buduje nasze mięśnie i wpływa na ich siłę;
- wzmacnia układ odpornościowy;
- zapewnia prawidłowe krzepnięcie krwi;
- reguluje pracę układu hormonalnego;
- wspomaga procesy trawienne;
- odpowiada za transport i magazynowanie składników;
- i wiele, wiele innych.

## Dla kogo jest skyr?

Ogólnie – dla każdego. Gdy znudzi nam się jogurt, kefir i maślanka, wtedy warto urozmaicić dietę skyrem.

A szczególnie – dla osób, które zwykle wymagają większych ilości białka w diecie. Wśród takich osób są między innymi:

kobiety ciężarne i karmiące piersią, osoby bardzo aktywne fizycznie, osoby będące na diecie odchudzającej, ponadto też osoby starsze i osoby w okresie rekonwalescencji.

Skyr będzie wówczas odpowiedni, właśnie kiedy istnieje potrzeba zadbania o większą ilość białka w diecie.

No, chyba że ktoś ma alergię na białka mleka krowiego – wówczas skyr będzie przeciwwskazany.

## Jak spożywać skyr?

To wszechstronny element diety. Można go wykorzystać na bardzo wiele różnych sposobów, w tym:

1. dodać do niego świeże owoce, musli, orzechy, nasiona;
1. wymieszać go z drobno posiekaną gorzką czekoladą czy kakao w proszku;
1. wykorzystać go jako bazę do koktajli i smoothie;
1. stosować go jako składnik ciast, muffinek, placuszków i naleśników;
1. przygotować z niego dressing, np. do sałatek;
1. wykorzystać jako bazę do deserów (puddingu, sernika).
