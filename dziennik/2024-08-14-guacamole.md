# Aromatyczny i zdrowy dip, który warto robić do potraw

Dzień dobry o poranku,

coraz więcej osób włącza do swojej diety awokado. Choć to owoc importowany z odległych rejonów, uważam, że warto go jadać.

Jednym zaś ze sposobów wykorzystania awokado w kuchni jest przygotowanie z niego guacamole – aromatycznego dipu cennego dla zdrowia.

## Guacamole jest bardzo

wartościowym dodatkiem do potraw. A ponieważ jego głównym składnikiem jest oczywiście awokado, więc regularne spożywanie tego dipu może przysporzyć szeregu dobroczynnych efektów:

niższe ryzyka choroby wieńcowej i nadciśnienia tętniczego, poprawa sprawności umysłowej, wzmocnienie kości, spadek zachorowalności na nowotwory (np. raka jelita grubego), do tego wzrost elastyczności skóry, usprawnienie wzroku oraz poprawa składu mikroflory jelitowej.

Oczywiście pozostałe prozdrowotne składniki guacamole jeszcze uwypuklają jego korzystny wpływ na organizm.

Składniki do przygotowania wersji podstawowej to:

- 1 dojrzałe awokado;
- 1 łyżka soku z limonki (lub cytryny);
- 1 mały ząbek czosnku, drobno posiekany;
- 1/4 małej cebuli, drobno posiekanej;
- 0,5 małego pomidora, drobno pokrojonego;
- sól, świeżo zmielony pieprz, posiekana świeża kolendra do smaku.

## 3 warianty smakowe

Guacamole można modyfikować, używając różnych składników – osobiście lubię na przykład takie wersje:

1. Guacamole z mango i kolendrą: 1 awokado, 1/4 mango pokrojonego w małe kawałki, 1 łyżka soku z limonki, 1 łyżka posiekanej świeżej kolendry, 1 łyżeczka drobno posiekanej czerwonej cebuli, sól i czarny pieprz do smaku.

2. Guacamole z ciecierzycą i suszonymi pomidorami: 1 awokado, 2 łyżki gotowanej ciecierzycy, 2 suszone pomidory pokrojone w drobną kostkę, 1 łyżka soku z cytryny, 1 łyżeczka posiekanego szczypiorku, 1/2 łyżeczki drobno posiekanej czerwonej cebuli, sól i kmin do smaku.

3. Guacamole z jabłkiem i orzechami: 1 awokado, 1/4 małego jabłka pokrojonego w drobną kostkę, 1 łyżka posiekanych orzechów włoskich, 1 łyżka soku z limonki, 1 łyżeczka posiekanej świeżej kolendry, 1/2 łyżeczki drobno posiekanej cebuli, sól i pieprz do smaku.

## Jak stosować guacamole?

Guacamole jest wszechstronnym dipem, który można podawać z wieloma potrawami.

Sprawdzi się jako dodatek np. do kanapek, tortilli, pizzy, sałatek, burgerów, makaronów, placków ziemniaczanych, a także omletów czy grillowanych mięs.

A Państwo robią guacamole? Awokado samo w sobie nie każdemu smakuje, ale w formie guacamole jest naprawdę smaczne.

