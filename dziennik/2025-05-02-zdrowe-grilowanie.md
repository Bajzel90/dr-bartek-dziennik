# Grillowanie, tylko że zdrowiej. Ważne zasady.

Dzień dobry o poranku,

jesteśmy w środku przerwy majówkowej, czasu, który kojarzymy z tradycyjnym grillowaniem na świeżym powietrzu.

Pomyślałem zatem, że opiszę Państwu kilka podstawowych zasad dla zdrowia, o których trzeba pamiętać.

A gdyby chcieli Państwo w pełni wykorzystać sezon grillowy, to od dzisiaj jest również obniżka na mój poradniko-przepiśnik pt. Sztuka zdrowego grillowania, a w nim:

## Czysty ruszt

Brudny ruszt to nie tylko kwestia estetyki. To też różnego rodzaju pozostałości po poprzednim grillowaniu – zawierające substancje szkodliwe dla zdrowia. Dobrze jest, by przed każdym grillowaniem dokładnie wyczyścić ruszt, i to nawet jeśli bezpośrednio na nim nie smażymy.

## Właściwa rozpałka

Do rozpalania grilla stosujmy tylko bezpieczne materiały, takie jak węgiel drzewny lub brykiet. Unikajmy z kolei gazet, lakierowanego drewna czy szyszek – mogą wydzielać toksyczne związki. Rozpałki chemiczne również lepiej zastąpić naturalnymi alternatywami.

## Odpowiednia praktyka

Grillowanie tuż nad płomieniami może prowadzić do przypalenia potraw i wytwarzania szkodliwych związków, a w tym substancji rakotwórczych. Ponadto również: spalona powierzchnia utrudnia równomierne podgrzanie mięsa i zwiększa ryzyko niedosmażenia.

Unikajmy zatem grillowania nad zbyt wysokim ogniem.

## Grillowanie mięsa – zasady

Jeśli chodzi o grillowanie samego mięsa:

- unikamy wrzucania na ruszt zamrożonego mięsa – może się ono przypalić z zewnątrz, a w środku pozostać surowe;

- mięso dzielimy na mniejsze kawałki – ułatwia to równomierne grillowanie, skraca czas obróbki cieplnej, a także zmniejsza ryzyko powstania szkodliwych związków;

- mięso często obracamy na ruszcie – pozwala to równomiernie ogrzać mięso, zatrzymać soki i uniknąć przypalenia.

## Mniej aluminium

Choć tacki i folia aluminiowa są wygodne i chronią jedzenie przed bezpośrednim ogniem, ich używanie wiąże się z pewnym ryzykiem.

Pod wpływem wysokiej temperatury aluminium może przenikać do żywności, głównie tej o kwaśnym odczynie, np. marynowanej.

A z kolei nadmierne gromadzenie się aluminium w organizmie jest związane z różnymi zaburzeniami neurologicznymi.

Zamiast aluminium warto używać tacek stalowych wielokrotnego użytku lub koszy do grillowania ze stalli nierdzewnej.

## Stosowanie różnych marynat

to jeden z „sekretów” zdrowego grillowania, jakie uwzględniłem w moim poradniko-przepiśniku Sztuka zdrowego grillowania.

W 50 smacznych przepisach, od klasycznych mięsnych po mniej typowe w wersji wege, wykorzystałem różne metody podkręcające zdrowotność i smakowitość potraw, w tym właśnie moc marynat.

Jak się okazuje, marynaty (zwłaszcza te na bazie ziół) zawierające przeciwutleniacze mogą pomóc zredukować ilość szkodliwych związków powstających podczas obróbki termicznej mięsa (np. smażenia, pieczenia, grillowania), takich jak heterocykliczne aminy aromatyczne i wielopierścieniowe węglowodory aromatyczne.

Przykład – zamarynowanie piersi z kurczaka w czerwonym winie zmniejszyło tworzenie się jednej z heterocyklicznych amin o 88%, gdy mięso było poddawane smażeniu.

Inny przykład – zastosowanie marynaty na bazie… białej herbaty ograniczyło powstawanie wspomnianych związków w grillowanym mięsie o 23%. Tego typu badań jest więcej.

Najzdrowsze marynaty, najzdrowsze przepisy na grilla, a także na patelnię grillową (jeśli nie grillujemy tradycyjnie) znajdą Państwo w Sztuce zdrowego grillowania.

Udanej majówki.

