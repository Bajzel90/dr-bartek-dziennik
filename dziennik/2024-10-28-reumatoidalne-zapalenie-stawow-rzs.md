# Jak złagodzić reumatoidalne zapalenie stawów (RZS)?

Dzień dobry o poranku,

problemy ze stawami potrafią mocno dać się we znaki – obniżając komfort życia.

Na szczęście w pewnym stopniu można temu zaradzić.

Oto główne zmiany w stylu życia, jakie powinno się rozważyć, gdy dotyczą nas problemy ze stawami.

## Reumatoidalne zapalenie

stawów to jedna z najczęściej występujących chorób stawów.

Schorzenie to ma charakter autoimmunologiczny, co oznacza, że układ odpornościowy atakuje własne tkanki, w tym zwłaszcza błonę maziową stawów, wskutek rozpoznania jej jako ciała obecnego.

Choroba ta objawia się głównie bólem, sztywnością oraz obrzękami stawów. W miarę postępu choroby pacjenci zgłaszają coraz większe problemy podczas chodzenia. A dodatkowo mogą pojawić się guzki reumatoidalne, czyli twarde i niebolesne struktury, które zwykle są zlokalizowane w okolicach grzbietu dłoni, łokci, pięt oraz kolan.

Co więc możemy zrobić, żeby sobie pomóc?

## Produkty o dobroczynnym działaniu

Prace naukowe pokazują, że w celu zmniejszenia aktywności RZS, pomocne są składniki i produkty takie, jak:

- kwasy tłuszczowe omega-3 – dobrze jest spożywać 3 razy w tygodniu ryby: łososia, makrelę, śledzia, sardynki. Można też suplementować omega-3 w ilości ok. 2500 mg na dobę;

- przyprawy – badacze podkreślają, że korzyści da stosowanie czosnku (np. 1 g suszonego czosnku dziennie) i cynamonu (2 g na dobę);

- witamina D – suplementacja tym składnikiem łagodzi ból stawów i poprawia ich ruchomość;

- witamina E – zmniejsza obrzęk i sztywność stawów, a jej źródłem są np. migdały, orzechy laskowe, pestki słonecznika czy olej z kiełków pszenicy;

- sok z żurawiny – skuteczne okazuje się wypijanie dwóch szklanek soku dziennie przez co najmniej 1,5 miesiąca;

- zioła – znawcy fitoterapii polecają stosowanie pokrzywy i skrzypu polnego.

## Żywność, której lepiej unikać

Ważnym sposobem poprawiającym zdrowie osób z RZS jest także ograniczenie spożywania produktów, które zaostrzają przebieg tej choroby. Są to przede wszystkim:

- produkty bogate w cukier – wyroby cukiernicze, napoje słodzone, słodycze, produkty mleczne dosładzane;

- produkty smażone;

- oczyszczone produkty zbożowe – m.in. na bazie białego ryżu i białej rafinowanej mąki pszennej;

- niskiej jakości produkty słone – np. serki topione, zupki i sosy w proszku, kostki rosołowe, chipsy ziemniaczane.

## Aktywność fizyczna

Wbrew opinii wielu osób, wysiłek fizyczny jest sprzymierzeńcem stawów, nawet jeśli te są już schorowane. Badania potwierdzają, że dla złagodzenia przebiegu RZS pomocne będą ćwiczenia w wodzie, np. na basenie.

– dr Bartek Kulczyński