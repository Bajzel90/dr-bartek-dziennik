# Co jeść, żeby nie brakowało nam jodu, czyli jak uniknąć objawów niedoboru.

Dzień dobry o poranku,

odkąd wprowadzono w Polsce obowiązek jodowania soli kuchennej – problem niedoboru tego pierwiastka w naszej populacji uległ częściowemu rozwiązaniu.

Jednak w mniejszym lub większym stopniu wciąż istnieje. Stąd w tym Dzienniku podpowiem Państwu, jak go w pełni rozwiązać.

## Dlaczego brakuje nam jodu?

Istnieje co najmniej 4 czynników, które sprawiają, że możemy nie dostarczać zalecanych ilości jodu:

1. Obecnie zachęca się do ograniczania spożywania soli – co jest częściowo uzasadnione.
1. Podczas przechowywania i obróbki termicznej soli – jod ulega stopniowemu zniszczeniu (a czasem nawet o ok. 70%).

1. Nie każda sól, po którą sięgamy, jest jodowana.

1. Spożywamy małe ilości ryb, które są źródłem jodu.

## 5 produktów bogatych w jod

Aby zadbać o wysycenie ciała jodem, należy oczywiście sięgać po produkty będące jego dobrym źródłem. Tych niestety jest mało.

Wśród popularnych produktów zawierających największe ilości tego pierwiastka znajdują się:

1. dorsz świeży – 110 µg/100 g;

1. mintaj świeży – 103 µg/100 g;

1. łosoś świeży – 44 µg/100 g;

1. ser szwajcarski – 120 µg/100 g;

1. makrela wędzona – 40 µg/100 g.

Przypomnę, że zalecane dzienne zapotrzebowanie na jod dla osób dorosłych wynosi aż 150 µg.

Jeśli zatem nie jemy ryb kilka razy w tygodniu i nie stosujemy soli jodowanej, wówczas bardzo trudno sprostać zapotrzebowaniu na ten pierwiastek.

Duże ilości jodu znajdziemy w jeszcze innych produktach – jednak rzadko się je spożywa. Są to wodorosty, homary i ostrygi.

Od siebie sugerowałbym zwrócić uwagę na wodorosty. To dlatego, że w 1 gramie suszonego wodorostu jest dużo jodu. Na przykład, w nori jest 30-45 µg jodu, a w wakame 100-160 µg jodu. Podkreślę: w jednym tylko gramie. Jeśli temat wodorostów Państwa ciekawi, to proszę o komentarz, a przygotuję o nich cały Dziennik.

## Groźny niedobór jodu

Z uwagi na to, że jod jest wykorzystywany do produkcji hormonów tarczycy, które regulują pracę całego organizmu, jego brak może być opłakany w skutkach. Mowa tu o dolegliwościach takich, jak:

obniżenie sprawności umysłowej, problemy z pamięcią oraz koncentracją, przewlekłe zmęczenie, mrowienie i drętwienie kończyn, skurcze mięśni, zaburzenia miesiączkowania, a także problemy z erekcją.

Dlatego ważne jest, aby dostarczać jod wraz z pożywieniem.

## Jod prosto z morza?

Ponieważ mamy wakacje, to wspomnę jeszcze o wdychaniu jodu z powietrza podczas spacerów brzegiem morza.

Otóż jak dowiedli naukowcy, oddychanie morskim powietrzem nie jest bardzo skutecznym sposobem na dostarczenie jodu.

Prace naukowe wskazują, że w ciągu całego dnia jesteśmy w stanie wchłonąć od kilku do kilkunastu mikrogramów jodu. A to jest tylko kropla w morzu potrzeb naszego organizmu.

Natomiast warto spacerować brzegiem morza, bo to ogólnie dobre dla zdrowia.

