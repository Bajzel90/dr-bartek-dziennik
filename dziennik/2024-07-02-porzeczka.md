# Właśnie dojrzewa – cenny dla zdrowia owoc, który warto teraz jadać

Dzień dobry o poranku,

przełom czerwca i lipca to czas dojrzewania porzeczek. Najpierw gotowe do zbioru są porzeczki czerwone, a chwilę po nich czarne.

Przyznam, że ten owoc kojarzy mi się z dzieciństwem. Za młodu w ogrodzie była duża alejka porzeczkowa. Ale wtedy nie były to moje ulubione owoce z uwagi na ich kwaskowaty smak. Obecnie – kiedy tylko można je zacząć zbierać – korzystam, póki są, bo można je na różne sposoby wkomponować do jadłospisu, o czym zarazem.

## Gdybym miał zrobić ranking

zdrowych owoców, porzeczki zajęłyby jedno z najwyższych miejsc.

Zawierają dużo więcej witaminy C niż inne owoce, które kojarzą się nam z tym składnikiem.

Dla przykładu, mają 3,5-krotnie więcej witaminy C niż pomarańcza, 3-krotnie więcej niż truskawki i 2,5-krotnie więcej niż kiwi. 1 garść porzeczek to bowiem aż 180 mg witaminy C.

Krótko przypomnę, jak szerokie działanie wykazuje ta witamina:

bierze udział w produkcji kolagenu, poprawia wchłanianie żelaza, obniża poziom kwasu moczowego, zmniejsza stany zapalne, działa przeciwmiażdżycowo, a także chroni przed rozwojem wielu chorób – cukrzycy, zaćmy, udaru mózgu.

Jeśli więc chcemy zaczerpnąć tych korzyści, warto jeść porzeczki, szczególnie te czarne.

## Nie tylko witamina C

Porzeczki zawierają jeszcze dwa inne bardzo cenne składniki.

Jednym z nich jest potas (322 mg/100 g), który pomaga utrzymać prawidłowe ciśnienie tętnicze i chroni przed kamicą nerkową.

Drugim związkiem są antocyjany, czyli silne przeciwutleniacze. Są one sprzymierzeńcem układu krążenia:

- poprawiają przepływ krwi w naczyniach krwionośnych;

- redukują poziom trójglicerydów i obniżają stężenie LDL;

- zmniejszają ryzyko choroby wieńcowej i zawału serca;

- oraz zmniejszają ryzyko przedwczesnej śmierci z powodu chorób sercowo-naczyniowych.

## Porzeczki w kuchni – pomysły

Delikatnie słodki smak w połączeniu z kwaskowatością sprawia, że porzeczki są dobrym towarzyszem wielu potraw. Moje propozycje:

- sos z porzeczek do mięs;
- tarta z porzeczkami i bezą;
- muffiny z porzeczkami;
- paszteciki z porzeczkami i serem;
- pudding chia z porzeczkami.

Porzeczki odnajdą się również jako główny składnik. Można z nich przygotować m.in. galaretkę, sok, dżem, sorbet, kompot, kisiel.

Wyobraźmy sobie chłodne, orzeźwiające napoje: koktajle, sorbety, napoje herbaciane, kompoty, a także lemoniady skomponowane ze starannie wybranych zdrowych elementów diety, do tego chłodne zupy z dużym potencjałem prozdrowotnym.

dr Bartek Kulczyński

