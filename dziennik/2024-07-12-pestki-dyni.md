# Pestki dyni

Warto po nie regularnie sięgać nie tylko w formie przekąski.

Dzień dobry o poranku,

któż nie lubi przekąsek między głównymi posiłkami. Sam też lubię mieć pod ręką coś zdrowego do przekąszenia.

Dobrym wyborem mogą być pestki dyni. Stanowią one nie tylko dobrą przekąskę, lecz także sprawdzą się jako dodatek do potraw.

## Skarbnica zdrowia

Pestki dyni to źródło wielu ważnych składników odżywczych.

1 garść pestek dostarcza m.in.:

1,7 g błonnika, 2,5 mg żelaza, 170 mg magnezu (a to bardzo dużo), 229 mg potasu, 2,21 mg cynku, 1,29 mg manganu.

Pestki dyni są także źródłem zdrowego tłuszczu – w skład którego wchodzi m.in. kwas linolowy.

Do tego przekąska ta jest kaloryczna – 1 garść dostarcza 158 kcal, więc sprawdzi się jako uzupełnienie energii np. podczas podróży.

## Wpływ na zdrowie

Kwas linolowy obecny w tych pestkach zmniejsza zachorowalność na chorobę wieńcową i zmniejsza ryzyko przedwczesnej śmierci z powodu chorób sercowo-naczyniowych. Chroni też przed cukrzycą typu 2, a także działa przeciwnowotworowo.

Pozostałe zaś składniki znajdujące się w pestkach dyni:

wzmacniają kości (mangan), poprawiają odporność i jakość nasienia u mężczyzn (cynk), chronią przed nadciśnieniem tętniczym (magnez), regulują pracę jelit (błonnik).

Ponadto badania dowiodły wprost, że pestki dyni są pomocne we wspomaganiu leczenia łagodnego rozrostu gruczołu krokowego.

## Kiedy spożywać pestki dyni?

W formie przekąski sprawdzą się w wielu sytuacjach:

podczas nauki, podczas przerwy w szkole, na plaży, podczas oglądania filmu, w podróży, na pikniku, podczas szkoleń czy też konferencji, podczas dłuższej przejażdżki rowerowej itd.

## Co zrobić z pestek dyni?

Poza samodzielną przekąską, pestki dyni można wykorzystać jako dodatek do wielu potraw:

- domowy krem z pestek dyni;
- zupa dyniowa z pestkami;
- składnik muffinek i ciasteczek owsianych;
- dodatek do sałatek nadający im chrupkość;
- granola na bazie płatków, suszonych owoców i orzechów;
- posypka do jogurtu;
- pasta kanapkowa;
- panierka do mięsa (jeśli ktoś stosuje).
