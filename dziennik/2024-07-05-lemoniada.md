# Lemoniada

Dzień dobry o poranku,

choć ostatnio pogoda brzydka jak na lipiec – to spiekota wróci, nim się obejrzymy.

I zwłaszcza kiedy jest gorąco, warto pić lemoniadę. Oto dlaczego…

Korzyści z picia lemoniady

Że pomaga utrzymać nawodnienie organizmu – to wiemy. Ale poza tym regularne picie lemoniady dostarcza dodatkowych efektów:

1. **Mniejsze ryzyko kamicy nerkowej** – lemoniada jest źródłem cytrynianów, które mogą zmniejszać pH moczu, czyniąc go mniej kwaśnym. Bardziej zasadowe środowisko moczu może zmniejszać ryzyko powstawania kamieni nerkowych, zwłaszcza tych z kwasu moczowego.

2. **Wchłanianie żelaza** – gdyż obecna w lemoniadzie witamina C zwiększa wchłanianie żelaza niehemowego z jelit do krwiobiegu.

3. **Poprawa krążenia** – składniki z soku pomarańczowego mogą poprawiać przepływ krwi w naczyniach krwionośnych.

4. **Wsparcie dla stawów** – lemoniada pomaga obniżyć stężenie kwasu moczowego we krwi. Dzięki temu jest cegiełką pomagającą złagodzić dolegliwości u osób z dną moczanową.

5. **Dodatkowa korzyść** – robiąc lemoniadę, można wykorzystać różne prozdrowotne składniki. I teraz podam…

## Smaczna lemoniada: 3 pomysły

Latem w mojej lodówce zawsze jest dzbanek lemoniady. I żeby nie było monotonnie, co kilka dni zmieniam smaki.

W zeszłym tygodniu zrobiłem 3 warianty lemoniad:

Lemoniada z arbuzem i bazylią: 4 cytryny, 1 litr wody, 2 szklanki pokrojonego w kostkę arbuza, kilka gałązek świeżej bazylii, 2 łyżki miodu, kostki lodu.

Lemoniada kokosowa z mango: 4 cytryny, 1 dojrzałe mango, 0,5 szklanki wody kokosowej, litr wody, kilka gałązek świeżej mięty, 2 łyżki miodu, plasterki limonki do dekoracji, kostki lodu.

Lemoniada malinowa z zieloną herbatą: 4 cytryny, litr wody, 1 szklanka świeżych malin, 2 łyżeczki zielonej herbaty liściastej (schłodzonego naparu), 2 łyżki miodu, kostki lodu.

## Jak zrobić dobrą lemoniadę?

Oto jeszcze kilka wskazówek.

1. Korzystaj z dojrzałych cytryn i innych owoców, aby były pełne smaku i soczyste. Świeże owoce dadzą najlepszy smak i aromat.

2. Najlepszy do lemoniady jest świeżo wyciśnięty sok z cytryny (bądź innych owoców). Gotowe napoje mogą zawierać dodatkowy cukier.

3. Lemoniada najlepiej smakuje schłodzona. Po kilku godzinach w lodówce smaki dobrze się przegryzą. A ponadto – zimna lemoniada często wydaje się mniej kwaśna i bardziej orzeźwiająca.

4. Jeśli używasz dodatkowych składników (mięta czy przyprawy), dodawaj je stopniowo, by zachować równowagę między smakami i aromatami, tak by żaden z nich nie dominował nad pozostałymi.

