# Które ryby warto jeść?

Ryba rybie nierówna. Cechują się one różną wartością odżywczą.

Bazując na tym, co dobrego dla zdrowia możemy znaleźć w rybach, przygotowałem więc Państwu 5 ryb, które warto rozważyć.

# Makrela atlantycka

Można uznać ją za najzdrowszą rybę.

Spośród wszystkich ryb, zawiera ona najwięcej cennych kwasów tłuszczowych omega-3 (EPA i DHA), bo ok. 2300 mg/100 g.

Do tego jest doskonałym źródłem wielu innych składników, w tym związków mineralnych i witamin:

selenu (45 µg), potasu (324 mg), jodu (30 µg), magnezu (76 mg), żelaza (1,6 mg), witaminy B12 (8,5 µg), niacyny (9,0 mg).

Zawiera też stosunkowo dużo choliny (65 mg) i dostarcza wysokie ilości pełnowartościowego białka (18,5 g).

Dobrą alternatywą dla makreli pod względem kwasów omega-3 są śledź, łosoś, sardela, sardynki i pstrąg tęczowy.

## Dorsz

Na tle innych ryb wyróżnia ją bardzo duża zawartość jodu – który jest nieocenionym składnikiem dla naszej tarczycy. W jednej porcji dorsza znajduje się aż 250 µg tego pierwiastka.

Dorsz ma też wysoką zawartość potasu, bo 415 mg. A dodatkowo zawiera dużo selenu (33,1 µg) i białka (17,8 g).

Jednak na tle poprzednich ryb ma stosunkowo mało omega-3 (200 mg), witaminy B12 (0,9 µg) i żelaza (0,4 mg).

## Sandacz

Chociaż ta ryba nie ma zadowalającej ilości omega-3, to zawiera w składzie wiele innych cennych składników pokarmowych:

białko (19,2 g), selen (44 µg), jod (35 µg), witaminę B12 (2,0 µg), potas (389 mg) i cholinę (65 mg).

W sandaczu są też pewne ilości żelaza (0,96 mg) i niacyny (2,3 mg).

## Mintaj

Przyznam, że mintaj to ryba, po którą sam nieraz sięgam. Podobnie jak dorsz, ma bardzo wysoką zawartość jodu (153 µg). Ponadto – w mintaju znajduje się dużo witaminy B12 (3,2 µg) i choliny (75 mg).

Warto także odnotować, że mintaj jest rybą chudą i lekkostrawną – dlatego jest dobrym rozwiązaniem dla osób mających problemy np. z układem pokarmowym.

## Morszczuk

Ta ryba także jest warta uwagi – np. dlatego, że zawiera dużo jodu (120 µg), który jest niedoborowy w naszej diecie.

Spośród innych cennych składników, morszczuk dostarcza też:

selen (25,3 µg), żelazo (1,0 mg), potas (365 mg), niacynę (3,0 mg), witaminę B12 (1,3 µg) i białko (16,3 g).

Wymienione ryby są doskonałym rezerwuarem wielu cennych dla zdrowia składników, dlatego warto, aby 2-3 razy w tygodniu jadać któreś z nich.

Przy czym dobrze, żeby choć raz w tygodniu na naszych talerzach pojawiła się któraś z podanych ryb z miejsca 1.