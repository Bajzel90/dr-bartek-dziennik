# Nordic walking – zdrowszy spacer. Jakie ma przewagi?

Dzień dobry o poranku,

niemal każdy rodzaj rekreacyjnego ruchu służy zdrowiu. Jednakże zależnie od formy aktywności, efekty będą zróżnicowane.

Ale jeśli lubią Państwo marsz czy spacer, to sugeruję wypróbować także nordic walking.

Nordic walking, czyli chodzenie z kijkami – kijki do nordic walking różnią się od tych do trekkingu:

mają one specjalne rękojeści z paskami oraz grot zakończony gumową nakładką. Zwiększa to komfort i wydajność marszu.

Nordic walking wywodzi się z Finlandii. W latach 20. zawodowi narciarze biegowi wykorzystywali kijki do letniego treningu. Miało to na celu utrzymanie kondycji poza sezonem zimowym.

## Zalety z uprawniania nordic walking

Praktykowanie tej aktywności wiąże się z wieloma korzyściami:

1. angażuje około 90% mięśni ciała – w tym mięśnie nóg, ramion, pleców, brzucha i klatki piersiowej. To więcej niż tradycyjny marsz, który aktywuje około 70% mięśni;

2. kijki pomagają odciążyć stawy kolanowe, biodrowe i skokowe, co jest korzystne dla osób z problemami stawowymi lub nadwagą;

3. pozwala spalić więcej (nawet o ok. 45%) kalorii niż tradycyjne maszerowanie;

4. kijki pomagają utrzymać prawidłową postawę ciała – co może zapobiegać wadom postawy i bólom pleców;

5. poprawia zdrowie sercowo-naczyniowe: redukuje poziom LDL i obniża rozkurczowe ciśnienie tętnicze;

6. obniża poziom cukru we krwi i zwiększa insulinowrażliwość u osób z cukrzycą (i nie tylko).

## Dla kogo jest nordic walking?

Nordic walking to wszechstronna forma aktywności fizycznej, która jest odpowiednia dla szerokiej grupy odbiorców – niezależnie od ich wieku czy poziomu sprawności fizycznej.

Na jej stosowaniu zyska każda osoba. Jednak można wyszczególnić pewne grupy ludzi, które szczególnie mogą na niej skorzystać:

1. osoby starsze – pomaga zmniejszyć obciążenie stawów oraz poprawić równowagę;

2. osoby z nadwagą i otyłością – spala nawet 400 kcal/h;

3. osoby w okresie rekonwalescencji – to łagodna forma ruchu, która może być stosowana jako element rehabilitacji po kontuzjach lub operacjach;

4. kobiety w ciąży i po porodzie – pomaga utrzymać kondycję fizycznej bez nadmiernego obciążenia organizmu oraz pomaga w powrocie do formy po porodzie, wzmacniając mięśnie i wydolność.

Nordic walking a zwykły spacer

Nordic walking ma więcej korzyści zdrowotnych w porównaniu do tradycyjnego maszerowania, głównie za sprawą:

- większego zaangażowania mięśni;
- wyższego spalania kalorii;
- lepszej poprawy postawy ciała,
- mniejszego obciążenia stawów.

Z kolei maszerowanie jest prostsze i mniej wymagające pod kątem technicznym i sprzętowym – co może być korzystne dla osób, które preferują mniej intensywną formę aktywności fizycznej.

Uważam więc, że jeśli mamy taką możliwość, to warto praktykować nordic walking, bo może zapewnić nam bardzo dobre efekty.

Jeśli zaś nie chcemy wydawać na kijki i poświęcać czasu na naukę prawidłowej techniki nordic walking – to spacer czy marsz również będzie oczywiście dobrym rozwiązaniem. Byle regularnie.