
# Niedobór potasu

Dzień dobry o poranku,

w dobie powszechnej dostępności żywności i suplementów diety, wydawać by się mogło, że niedobory składników pokarmowych to jest już problem przeszłości. Nic bardziej mylnego.

A więc wydawać by się mogło, że w dzisiejszych czasach problem niedoborów nie jest powszechny.

Ale produkty wysoko przetworzone, pełne dodatków do żywności, oczyszczonych węglowodanów i wypełniaczy zdominowały półki w sklepach, częściowo wypierając pełnowartościowe jedzenie.

Dodatkowo szybkie tempo życia sprawia, że coraz częściej sięgamy po gotowe dania i przekąski, które zastępują nam odżywcze posiłki.

## Niedobór potasu

W efekcie bardzo powszechny jest niedobór potasu. Badania przeprowadzone w Polsce pokazały, że średnio spożywamy 2600 mg potasu dziennie. A problem polega na tym, że podstawowe zapotrzebowanie wynosi 3500 mg.

Czyli spożywamy o ok. 25% mniej potasu, niż wynoszą minimalne zalecenia. Podkreślam – minimalne, gdyż badacze coraz częściej wskazują, że aby mieć zauważalne korzyści ze spożywania potasu, powinniśmy spożywać go ok. 5000 mg dziennie.

Skutki niedoboru potasu

W przypadku, gdy nie będziemy dostarczać naszemu organizmowi wystarczających ilości potasu, to możemy odczuwać m.in.:

skurcze mięśni, mrowienie i drętwienie rąk i nóg, zaburzenia pracy serca, problemy ze snem, zwiększoną senność w ciągu dnia, a także szybsze męczenie się i zaparcia.

W perspektywie zaś długoterminowej deficyt potasu prowadzi do rozwoju wielu chorób, w tym np. – nadciśnienia tętniczego, kamicy nerkowej, udarów mózgu, cukrzycy.

## Lista produktów

Przygotowałem więc listę produktów najbogatszych w potas. Niewykluczone, że ułatwi ona Państwu dostarczanie zalecanych ilości tego składnika. Przypomnę minimalne zapotrzebowanie: wynosi ono 3500 mg na dobę.

### Warzywa i strączki

- 1 pomidor (420 mg), 
- 3 ziemniaki (880 mg), 
- 1 burak (350 mg), 
- 1 porcja brukselki z wody (710 mg), 
- 5 szparagów (600 mg), 
- 1 marchew (140 mg), 
- 1 porcja kalafiora z wody (300 mg), 
- 1 porcja kapusty białej (350 mg), 
- 4 łyżki suchych nasion białej fasoli (700 mg).

### Owoce

- 1 banan (470 mg), 
- 1 kiwi (220 mg), 
- 1 jabłko (215 mg), 
- 1 garść (150 mg), 
- 1 śliwka (110 mg), 
- 2 suszone morele (670 mg), 
- 0,5 awokado (360 mg), 
- 1 pomarańcza (440 mg), 
- 1 gruszka (140 mg).

### Inne produkty

- 1 łyżeczka koncentratu pomidorowego (150 mg), 
- 2 łyżki nasion lnu (160 mg), 
- 3 łyżki pestek dyni (180 mg), 
- 1 garść migdałów (220 mg), 
- 1 garść orzechów laskowych (200 mg), 
- 3 łyżki pestek słonecznika (200 mg),
- 1 filet dorsza (415 mg), 
- 1 filet łososia (370 mg), 
- 100 g kaszy gryczanej (440 mg), 
- 1 opakowanie jogurtu 150 g (300 mg).

