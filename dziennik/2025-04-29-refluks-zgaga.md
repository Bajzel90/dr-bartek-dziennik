# Temperatura posiłku, pozycja do spania i inne wskazówki, aby uniknąć zgagi.

Dzień dobry o poranku,

kiedy kwaśna treść pokarmowa cofa się z żołądka do przełyku – to powoduje to niemały dyskomfort, w tym zgagę.

Choć główną przyczyną zgagi i innych powiązanych z nią objawów jest choroba refluksowa przełyku, to czynników, które mogą zgagę wyzwalać, jest więcej.

Jednak w tym Dzienniku, zamiast na przyczynach, skoncentruję się na doraźnych rozwiązaniach, dzięki którym to zmniejszymy ryzyko cofania się treści pokarmowej i złagodzimy skutki zgagi.

Jeżeli natomiast problem zgagi jest u Państwo bardzo męczący, to tutaj znajdą Państwo mój 182-stronicowy, kompletny poradnik, jak skutecznie zażegnać chorobę refluksową przełyku, w tym zgagę.

## Posiłek przed snem

Jedna z bazowych zasad, która zmniejsza ryzyko cofania się treści pokarmowej do przełyku, to unikanie jedzenia przed snem. Warto ostatni posiłek spożyć na ok. 3 godziny przed pójściem do łóżka.

## Mniej, a częściej

To druga bardzo ważna zasada dla osób, które chcą uniknąć zgagi. Chodzi o to, by całodzienną rację pokarmową rozbić sobie na ok. 5 mniejszych posiłków. Osoby zdrowe mogą jeść 3 posiłki dziennie, lecz osoby, którym często dokucza refluks – mogą odnieść korzyści właśnie ze spożywania mniejszych objętościowo posiłków.

Zgodnie z tą zasadą dobrze jest tez nie popijać posiłków wodą lub innymi płynami.

## Pozycja podczas snu

Wracając jeszcze do kładzenia się do łóżka, to ryzyko zgagi można zminimalizować dzięki uniesieniu głowy i tułowia o ok. 15-20 cm i spaniu, a przynajmniej zaśnięciu na lewym boku.

## Temperatura posiłków

W zapobieganiu zgagi znaczenie może mieć również temperatura spożywanych posiłków – zaleca się, żeby miały one umiarkowaną temperaturę, czyli nie były zbyt gorące lub zbyt zimne.

## Okoliczności spożywania posiłków

Ważną zasadą jest też to, żeby posiłki spożywać bez pośpiechu, w spokojnej atmosferze. Warto również ograniczyć rozmowy podczas konsumpcji. Dzięki temu zapobiegniemy połykaniu większych ilości powietrza, które sprzyjają refluksowi.

## Unikanie niektórych produktów

Poniżej wymieniam pojedyncze produkty, które zwiększają ryzyko cofania się treści pokarmowej z żołądka do przełyku – warto zatem, aby ograniczyły je osoby często doświadczające tego problemu:

napoje alkoholowe, kawa, mocna herbata, czekolada, mięta, sok pomidorowy i inne przetwory pomidorowe, czosnek, por, cebula, ostre przyprawy, cytrusy.

## Odpowiednia odzież

Żeby częściowo uchronić się przed refluksem – dobrze jest ubierać luźną odzież, rezygnując jednocześnie z obcisłych ubrań.

To, o czym napisałem powyżej, w większości przypadków możemy zastosować „na już”, bez większych wyrzeczeń.

Natomiast, wiadomo: warto również sięgnąć do przyczyn i podejść całościowo do problemu choroby refluksowej, w tym zgagi.

