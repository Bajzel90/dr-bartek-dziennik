# Zdrowy sen, zdrowy organizm: składniki w diecie, które wspierają sen.

Dzień dobry o poranku,

każdy dzień rozdzielamy murem snu – czym solidniejszym, tym lepiej dla naszego organizmu.

W końcu człowiek przesypia średnio aż 1/3 życia. To świadczy, że spanie jest ważną częścią naszego istnienia (i zdrowia).

I to, co jemy, istotnie przyczynia się do jakości snu. Składniki diety mogą poprawić sen i sprawić, że będzie bardziej regenerujący.

## Najpierw: co się dzieje z ciałem,

gdy brakuje nam snu (pod względem ilościowym i jakościowym)?

Otóż, gdy źle sypiamy, rośnie ryzyko takich problemów jak:

przewlekłe zmęczenie, trudności z koncentracją, zaburzenia pamięci, spadek nastroju, zwiększona drażliwość, osłabiona odporność, spadek kreatywności, gorsza wydajność w pracy.

Ponadto niska jakość snu sprzyja rozwojowi wielu chorób, w tym:

choroby wieńcowej, nadciśnienia tętniczego, cukrzycy typu 2 oraz nawet chorób nowotworowych.

## Co więc jeść, by lepiej spać?

W literaturze mamy wiele opracowań, które pokazują, że poniższe składniki i elementy diety mogą poprawić jakość snu.

### Produkty z tryptofanem

Tryptofan to składnik, który po spożyciu ulega przekształceniu do melatoniny (hormonu snu). Jego źródłem są: mięso z indyka, mięso wołowe, łosoś, pestki dyni, nasiona słonecznika.

### Kiwi

Badacze zauważyli, że sięganie po 2 sztuki kiwi na godzinę przed snem, skutkuje poprawą wydajności snu.

### Zioła

Można się nimi wspomóc doraźnie. Są zioła, które wyciszają układ nerwowy, ułatwiają zasypianie i zwiększają wydajność snu.

Najbardziej godne polecenia są przede wszystkim: korzeń kozłka lekarskiego, szyszka chmielu i znamiona szafranu.

### Kefir

Przeprowadzone badania pokazały, że włączenie do diety kefiru poprawiło sen u osób starszych. Skąd takie działanie kefiru?

Wynika to między innymi z tego, że kefir wpływa pozytywnie na skład bakterii jelitowych, które uczestniczą w produkcji neuro-przekaźników regulujących cykl snu i czuwania.

Ale ze spożywania kefiru płynie więcej korzyści:

- wspiera zdrowie kości, zwłaszcza u kobiet po menopauzie, zmniejszając ryzyko osteoporozy;

- pomaga obniżyć poziom glukozy o ponad 10 mg/dl u osób z cukrzycą, oraz pomaga zmniejszyć ryzyko tej choroby;

- zmniejsza ryzyko chorób sercowo-naczyniowych;

- wspiera zdrowie mózgu i poprawia pamięć relacyjną;

- wzmacnia barierę jelitową – zapobiegając pojawieniu się nadmiernej przepuszczalności jelit;

- wspomaga zwalczanie bakterii H. pylori odpowiedzialnej za powstawanie wrzodów żołądka;

- wykazuje działanie przeciwdepresyjne.

Jeśli chodzi o składniki, to szklanka kefiru:

- zawiera blisko 40% dziennego zapotrzebowania na wapń;

- dostarcza 30% dziennej ilości witaminy B12, zmniejszając ryzyko niedoboru tej witaminy;

- zawiera ok. 25% dziennej zalecanej porcji ryboflawiny;

- dostarcza ok. 20% dziennej potrzebnej ilości potasu;

- dostarcza 8,5-10 g dobrej jakości białka.

A gdy umiejętnie łączymy kefir z jeszcze innymi składnikami, które mają udowodnione prozdrowotne działanie i dodatkowo będziemy robili go sami, uzyskując świeżutki kefir, to już w ogóle będzie to dobry sposób na poprawę jakości diety i wsparcie dla zdrowia.

### Produkty z magnezem

To kolejny składnik, którego nie powinno brakować w diecie, jeśli chcemy się cieszyć dobrą jakością snu. Otóż osoby, które dbają o magnez w diecie, zgłaszają szybsze zasypianie, a do tego ich sen jest bardziej regenerujący.

Najwięcej magnezu znajduje się w: kaszy gryczanej i jęczmiennej (pęczak), ryżu brązowym, fasoli białej, migdałach, nasionach chia, pestkach dyni, orzechach włoskich i kakao.

### Witamina D

No i na koniec – warto mieć rękę na pulsie, jeśli chodzi o poziom witaminy D we krwi. Jak się okazuje osoby z deficytem witaminy D mają o 50% wyższe ryzyko wystąpienia zaburzeń snu. Warto więc sprawdzić sobie okresowo poziom tej witaminy i w razie potrzeby, tzn. niedoboru, włączyć suplementację.
