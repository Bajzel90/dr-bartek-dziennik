# Nie tylko na trawienie: 6 popularnych przypraw kuchni śródziemnomorskiej.

Dzień dobry o poranku,

przyprawy to serce kuchni śródziemnomorskiej – nadają daniom smaku, aromatu i prozdrowotności.

> [!INFO] 
> Myślę, że nie do końca zdajemy sobie sprawę, jak cenne dla zdrowia mogą być przyprawy, więc warto przypomnieć.


## Oregano

Jest to jedna z najsilniejszych przypraw na świecie, jeśli chodzi o właściwości przeciwutleniające i zdolność do usuwania nadmiaru wolnych rodników. Pod tym względem ustępuje tylko goździkom.

Do tego oregano zwiększa wydzielanie soku żołądkowego i śluzu, dzięki czemu łagodzi niestrawności. Dodatkowo przyprawa ta ma właściwości przeciwbakteryjne i zmniejsza nieżyt nosa i oskrzeli.

## Rozmaryn

Też cechuje się bardzo wysoką aktywnością przeciwutleniającą – zajmuje w tym aspekcie miejsce tuż obok oregano.

Rozmaryn ma pozytywny wpływ na pracę układu trawiennego:

łagodzi skurcze mięśni jelit, usprawnia trawienie, wspomaga perystaltykę (ruch) jelit, działa wiatropędnie, ma właściwości żółciotwórcze i żółciopędne.

Poza tym rozmaryn ma korzystny wpływ na zdrowie psychiczne – łagodzi zmęczenie i napięcie nerwowe.

## Bazylia

Pomaga w dolegliwościach żołądkowo-jelitowych, gdyż pobudza uwalnianie soku żołądkowego i działa wiatropędne.

## Tymianek

Jest sprzymierzeńcem układu oddechowego i odpornościowego – wspomaga on oczyszczanie górnych dróg oddechowych poprzez usprawnienie ruchu śluzowo-rzęskowego. Ponadto zmniejsza też dolegliwości związane z zapaleniem oskrzeli.

## Szałwia

Znana jest ona ze swojego działania wspomagającego trawienie i dlatego jest skuteczna przy niestrawnościach i wzdęciach.

Przyprawa ta ma jednak jeszcze szersze działanie prozdrowotne, przede wszystkim:

ma silne właściwości przeciwzapalne, obniża poziom cukru we krwi, działa przeciwbakteryjnie.

Szałwia świetnie komponuje się z tłustszymi gatunkami mięsa, w tym z jagnięciną, cielęciną i kaczką. Dobrze współgra też z daniami ze strączków, np. fasoli, soczewicy. Ponadto połączona z masłem bądź oliwą jest doskonałym dodatkiem do gnocchi i risotto, a także dań na bazie makaronu.

## Kolendra

Ma ona udowodnione działanie wspomagające eliminację metali ciężkich z naszego ciała. Poza tym ma korzystny wpływ na układ krążenia: obniża poziom trójglicerydów i redukuje ciśnienie krwi.

Oczywiście – żeby najlepiej wykorzystać zioła dla zdrowia, w tym zioła przyprawowe – robi się z nich napary, odwary, maceraty itd.

Niemniej, również i spożywanie przypraw w formie suszonej daje korzyści zdrowotne. W wielu zresztą doświadczeniach nad ziołami badano wpływ właśnie suszonych ziół.