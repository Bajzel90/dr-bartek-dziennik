# Mieszanka na odporność 

Jednym z rozwiązań są konkretne surowce zielarskie. Zaproponuję Państwu przepis na swoją mieszankę ziołową na odporność…

5-składnikowy napar

Najpierw składniki:

- 30 g korzenia jeżówki purpurowej;
- 30 g liści czystka kreteńskiego;
- 25 g kwiatów bzu czarnego;
- 20 g liści maliny;
- 15 g kwiatów lipy drobnolistnej.

Po wymieszaniu wszystkich składników w podanych proporcjach możemy następnie sporządzać napar:

1,5 łyżki mieszanki na odporność wsypać do kubka i zalać wrzącą wodą (nie gotujemy). Całość zaparzć przez 15-20 min. Następnie przecedzić i gotowe.

Zalecane spożycie: pić 1 szklankę naparu od 1 do 3 razy dziennie w okresie osłabionej odporności.

Teraz jeszcze wyjaśnię,jak działają poszczególne składniki takiej mieszanki ziołowej.

1. Jeżówka purpurowa

   Pobudza ona produkcję komórek odpornościowych (limfocytów T) i sprawia, że łatwiej rozpoznają one bakterie i wirusy, dzięki czemu skuteczniej niszczą one patogeny. Badania pokazują, że jeżówka zmniejsza ryzyko przeziębienia o 58% i łagodzi jego objawy, jeśli już się ono rozwinie.

1. Lipa drobnolistna

   W składzie tego surowca mamy szeroką gamę składników, które działają napotnie i zmniejszają stany zapalne.

   Według znawców fitoterapii lipa drobnolistna sprawdzi się w tych dolegliwościach:

   stany gorączkowe, przeziębienie, grypa, angina czy zapalenie gardła i oskrzeli.

   Czasem liście lipy są stosowane również w gotowych mieszankach ziołowych o działaniu uspokajającym i regulującym trawienie.

3. Bez czarny

   Kwiaty bzu czarnego działają moczopędnie i napotnie, dzięki czemu wspomagają zdrowie osób zmagających się z gorączką. Dodatkowo ułatwiają usuwanie zalegającej wydzieliny w drogach oddechowych.

4. Malina

   Składnikom bioaktywnym liści maliny przypisuje się m.in. działanie przeciwgorączkowe i przeciwbakteryjne.

5. Czystek kreteński

   Ze względu na właściwości przeciwzapalne surowiec ten stosuje się do wspomagania leczenia dolegliwości o podłożu zapalnym – takich jak grypy i przeziębienia.