# Ta przyprawa zwalcza jedną z głównych przyczyn chorób. O goździkach.

Dzień dobry o poranku,

stosowane na co dzień przyprawy to nie tylko źródło smaku oraz aromatu, lecz także – cennych właściwości prozdrowotnych.

Chciałbym wspomnieć o jednej z nich: goździkach. Przekonają się Państwo, że warto je regularnie wykorzystywać w kuchni.

## Numer 1 wśród przypraw

A przynajmniej, jeśli chodzi o właściwości przeciwutleniające.

Według literatury fachowej goździki mają najsilniejsze właściwości przeciwutleniające wśród powszechnie stosowanych przypraw. Ich aktywność wynosi aż 290 286 jednostek. Dla porównania drugie w rankingu oregano ma aktywność na poziomie 175 295 jednostek, a trzeci jest rozmaryn – 165 280 jednostek.

Znaczy to, że goździki mają bardzo wysoką zdolność do zwalczania nadmiernych ilości wolnych rodników w naszym ciele.

## Dlaczego jest to istotne?

Bo wolne rodniki to cząsteczki, które powstają w wyniku przemian metabolicznych lub pod wpływem wielu różnych czynników, takich jak zanieczyszczonego powietrza, niezdrowej diety, palenia tytoniu.

A zbyt duże ich ilości uszkadzają rozmaite struktury komórkowe w naszym ciele, prowadząc do wielu problemów zdrowotnych:

- powodują przewlekły stan zapalny;

- przyspieszają starzenie się organizmu;

- zwiększają ryzyko rozwoju chorób cywilizacyjnych.

Podkreślę – to właśnie wolne rodniki stoją za wieloma chorobami, które nas dotykają. Dlatego hamując ich działanie, minimalizujemy ryzyko chorób.

Dlatego – można napisać, że goździki mają wpływ na zapobieganie chorobom.

## Inne właściwości

Goździki są korzystne też z innych względów:

zmniejszają wzdęcia, wspomagają leczenie wrzodów, działają przeciwbakteryjnie i przeciwzapalnie, wspomagają wątrobę w oczyszczaniu z toksyn, chronią nerki przed uszkodzeniami, a także pobudzają krążenie krwi.

Bezsprzecznie więc goździki są jedną z najzdrowszych przypraw.

## Napar z goździków

Jednym z częstszych zastosowań goździków jest ich zaparzanie:

2 łyżeczki rozdrobnionych goździków zalewa się 1 szklanką wrzątku i zaparza pod przykryciem przez 15 minut.

Zalecane spożycie to 1-3 razy po 0,5 szklanki dziennie.

## Goździki w kuchni

Poza naparem, goździki warto wykorzystywać w sztuce kulinarnej. Można nimi wzbogacać napoje takie, jak:

herbata, kawa, gorąca czekolada, grzane wino, cydr, kompot.

Mielone goździki można też dodawać do:

- marynat do mięsa (wieprzowiny, wołowiny, drobiu);

- wypieków (ciast korzennych, pierników);

- deserów (puddingów, musów owocowych);

- przekąsek (jogurtu, owsianki, musli).

Poza tym całe goździki można również żuć – pomagają wówczas odświeżyć oddech, wspomagają trawienie i łagodzą ból gardła czy zębów.

