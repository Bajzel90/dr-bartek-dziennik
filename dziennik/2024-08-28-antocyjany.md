# Kolorowe źródła antocyjanów w diecie: dlaczego te składniki są tak cenne?

Dzień dobry o poranku,

świat roślin to cenne źródło składników bioaktywnych, które mogą wzmocnić nasze ciało.

Jedną taką grupą związków są antocyjany. Wyjaśnię Państwu, kto szczególnie skorzysta na ich spożywaniu i jak je dostarczyć.

Obecne w wielu roślinach antocyjany odpowiadają za purpurowe, czerwone, niebieskie i fioletowe zabarwienie kwiatów, liści, a także oczywiście owoców i warzyw. Stąd w tytule „4 kolory zdrowia”.

Są silnymi antyoksydantami, stąd chronią komórki roślinne przed wolnymi rodnikami powstającymi np. na skutek promieniowania UV, ataku patogenów, zanieczyszczenia powietrza oraz uszkodzeń mechanicznych. Dzięki więc antocyjanom rośliny mogą przetrwać w niesprzyjających warunkach.

## Jak się okazuje, antocyjany

działają ochronnie nie tylko na rośliny, lecz także na nasz organizm. W literaturze fachowej jest bardzo dużo badań potwierdzających ich korzystny wpływ na nasze zdrowie.

Antocyjany są nade wszystko sprzymierzeńcem układu krążenia:

obniżają trójglicerydy, zapobiegają zmianom miażdżycowym, zmniejszają ryzyko choroby wieńcowej i zawału serca, a także usprawniają krążenie.

Warto jednak wiedzieć, że ich działanie prozdrowotne jest o wiele szersze. Oto co jeszcze robią te dobroczynne składniki:

- łagodzą insulinooporność;
- obniżają poziom glukozy we krwi;
- zmniejszają stłuszczenie wątroby;
- działają przeciwzapalnie;
- chronią przed rakiem jelita grubego;
- zwiększają sprawność umysłową.

Ogólnie dzięki antocyjanom możemy dłużej żyć w zdrowiu.

## Gdzie znaleźć te składniki?

Znajdziemy je w produktach roślinnych o czerwonym, niebieskim oraz fioletowym zabarwieniu. Najlepszym ich źródłem są:

Owoce: borówka amerykańska, jagody, wiśnie, jeżyny, śliwki, morwa czarna, truskawki, granat, bez czarny, maliny, aronia i czerwone winogrono.

Warzywa: czarna marchew, cebula czerwona, czarna fasola, czerwona kapusta, czarne oliwki, kukurydza fioletowa.

Inne: czarny ryż.

Podane źródła antocyjanów najlepiej jeść na surowo i gotowane w wodzie lub na parze. W ich przypadku warto unikać smażenia oraz pieczenia, bo tracą wtedy nawet ok. 45% antocyjanów.

