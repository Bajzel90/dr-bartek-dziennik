# Mniszek lekarski: w czym może pomóc oraz co się z niego robi.

Dzień dobry o poranku,

maj to doskonały czas na zbiór kwiatów mniszka lekarskiego. To właśnie w tym okresie są one najbardziej dojrzałe. Dziś chciałbym krótko przybliżyć walory zdrowotne tejże rośliny oraz wyjaśnić, jak najlepiej ją stosować.

## Walory zdrowotne

W kwiatach mniszka lekarskiego jest szereg związków aktywnych; głównie są to:

flawonoidy, karotenoidy, trójterpeny.

Te związki sprawiają, że mniszek może dostarczyć pewne korzyści zdrowotne. Znawcy fitoterapii wskazują, że kwiaty mniszka:

- pobudzają pracę wątroby;
- zwiększają ilość produkowanej żółci;
- wspomagają przepływ żółci do dwunastnicy;
- mają właściwości moczopędne;
- obniżają stan zapalny;
- nieznacznie usprawniają procesy trawienia.

Dodatkowo – kwiaty mniszka są pomocne w łagodzeniu objawów napięcia przedmiesiączkowego.

I te właściwości mniszka sprawiają, że może być on pomocny dla wielu osób. Dodam także, że podobne właściwości zdrowotne ma korzeń mniszka lekarskiego.

## Kto skorzysta na działaniu?

Sięgając do książek o fitoterapii dowiadujemy się, że roślina ta jest polecana osobom, które zmagają się z wybranymi problemami:

po przebytym wirusowym zapaleniu wątroby, w chorobach wątroby z zaburzoną produkcją żółci, niewydolnością nerek, przewlekłym zapaleniem kłębków nerkowych lub pęcherza, kamicą żółciowej, w kamicy moczowej.

Ostrożność należy zachować w przypadku ciężkiej niewydolności serca i nerek oraz kamicy żółciowej.

Dzięki właściwościom zdrowotnym i wskazaniom do stosowania – mniszek lekarski jest często składnikiem mieszanek ziołowych.

## Jak stosować?

Podstawowym sposobem na wykorzystanie walorów zdrowotnych mniszka jest sporządzenie z niego odwaru:

2 łyżki wysuszonych kwiatków zalać 2 szklankami ciepłej wody. Gotować pod przykryciem przez 5 min. Przecedzić do termosu.

Zalecane spożywanie: pół szklanki 3 razy dziennie na 0,5 godziny przed posiłkiem.

## Bezpieczeństwo stosowania

Ostrożność należy zachować w przypadku niewydolności nerek i serca oraz w kamicy żółciowej – w tych sytuacjach najlepiej będzie skonsultować jego stosowanie ze specjalistą.

Do tego mniszka lekarskiego nie powinny stosować osoby z alergią na rośliny z rodziny astrowatych (Asteraceae/Compositae).

Ponadto zaleca się też ostrożność w przypadku podawania leków moczopędnych, żeby nie doprowadzić do znacznego odwodnienia – stosując mniszka lekarskiego, pamiętajmy o nawodnieniu.

## Nie zapominajmy o korzeniu

Wartościowym surowcem mniszka lekarskiego jest też korzeń. Ale na niego musimy poczekać do jesieni – ma on podobne działanie do kwiatów, a dodatkowo obniża poziom glukozy we krwi.

## Surowce zielarskie mają

wszechstronne zastosowanie – nie tylko w formie np. odwaru, lecz także oczywiście w potrawach.

Na przykład, rozmaryn, oregano, tymianek i inne są doskonałe do potraw grillowanych.