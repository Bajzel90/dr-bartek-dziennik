# Rokitnik – dlaczego warto go rozważyć.

Dzień dobry o poranku,

rokitnik można śmiało zamieścić na wysokiej pozycji w rankingu najzdrowszych owoców.

Jest on mało znany, dlatego postanowiłem go Państwo przybliżyć.

## Gdzie występuje rokitnik?

Rokitnik to roślina pochodząca z obszarów Eurazji. Jego naturalne siedliska rozciągają się od zachodnich części Europy, przez regiony Kaukazu, aż po Syberię i Chiny.

W Polsce rokitnik rośnie dziko głównie na wybrzeżu Bałtyku, gdzie występuje na wydmach i w nadmorskich lasach.

Na stronie Lasów Państwowych możemy przeczytać, że w naszym kraju rokitnik jest objęty częściową ochroną. Dozwolony jest zatem zbiór jego owoców (bez uszkadzania krzaków), poza siedliskami wydmowymi i klifowymi.

Natomiast najłatwiej dostępna jest forma suszona tego owocu.

## Wysoka wartość żywieniowa

Rokitnik jest bardzo zasobny w kilka kluczowych składników:

1. Przede wszystkim słynie on (lub powinien słynąć) z wysokiej zawartości witaminy C. Źródła naukowe wskazują, że jej poziom wynosi nawet 800 mg/100 g. Oznacza to, że rokitnik ma ponad 14 raz więcej witaminy C niż pomarańcze.

2. Ponadto rokitnik jest również bardzo zasobny w karotenoidy, które nadają mu pomarańczową barwę. Zawartość tych związków wynosi nawet 60 mg/100 g, co oznacza, że w rokitniku jest 4 razy więcej karotenoidów niż w marchewce.

3. Poza tym owoce rokitnika są świetnym źródłem flawonoidów, czyli ważnych przeciwutleniaczy.

W jednej z zagranicznych publikacji jej autorzy wskazują, że „w owocach rokitnika jest kilka razy więcej flawonoidów niż w innych owocach zasobnych w te związki, np. borówce amerykańskiej”.

Rokitnik jest więc wyjątkowo zdrowym owocem.

## Rokitnik w kosmosie

Ciekawostka: od lat czterdziestych XX. wieku rosyjscy naukowcy badali substancje bioaktywne zawarte w owocach, liściach i korze rokitnika. Doprowadziło to do opracowania żywności wzbogaconej w rokitnik, która była elementem diety rosyjskich astronautów.

Ponadto uczeni wyprodukowali również krem na bazie rokitnika, który miał chronić przed promieniowaniem kosmicznym.

## Jak spożywać rokitnik?

Świeże owoce rokitnika można jeść bezpośrednio po zerwaniu. Są jednak dość kwaśne, więc ich smak może nie przypaść każdemu.

Można za to dodawać świeże owoce do sałatek warzywnych oraz owocowych, a także koktajli. Poza tym rokitnik sprawdzi się także jako składnik do sporządzania dżemów.

Najłatwiej zaś dostępna jest forma suszona tego owocu.

Jak wspomniałem rokitnik jest mało popularny, natomiast fakt, że jest w nim dużo wymienionych składników sprawia, że warto go znać i rozważyć do włączenia do swojej diety w formie suszonej.

dr Bartek Kulczyński