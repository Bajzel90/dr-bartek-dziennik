# Aby szybko się zagoiło, czyli co robić w przypadku urazów.

Dzień dobry o poranku,

w okresie wakacyjnym zwykle aktywnie spędzamy czas.

Ale wzmożony ruch sprzyja urazom, w tym otarciom, stłuczeniom czy skaleczeniom. Warto wiedzieć, co wtedy robić. O tym dziś.

Stłuczenia są urazami tkanek,

które powstają w wyniku uderzenia, zgniecenia lub ściskania.

Są spowodowane uszkodzeniem tkanki podskórnej i mięśniowej, a także stawów, bez przebicia skóry.

Podczas stłuczenia nieraz uszkodzeniu ulegają też drobne naczynia krwionośne – objawem jest ból, obrzęk, siniak i czasami tkliwość lub trudności w poruszaniu się.

W przypadku stłuczeń zaleca się 4 podstawowe kroki:

1. Gdy to możliwe, należy unieruchomić poszkodowaną kończynę, co pozwoli uchronić ją przed dodatkowymi urazami i obciążeniami. Można zastosować np. bandaż elastyczny.

2. Nie zaleca się zupełnego odpoczynku, a optymalne obciążenie, co oznacza kontynuowanie aktywności fizycznej na tyle, na ile to możliwe, aby utrzymać funkcję i siłę mięśniową, zarazem unikając nadmiernego obciążenia, które mogłoby pogorszyć uraz.

3. Zaleca się schłodzić miejsce stłuczenia (np. za pomocą zimnego okładu) – co pozwoli zmniejszyć ból i obrzęk oraz pomoże zapobiec powstawaniu siniaków.

4. Dobrym rozwiązaniem jest uniesienie uszkodzonej części ciała powyżej linii serca, co ograniczy podskórne krwawienia i obrzęki.

## Liście kapusty na stłuczenia

Warto wypróbować też okładów z liści kapusty.

Zawierają bowiem substancje o właściwościach przeciwzapalnych i pomagają zmniejszać obrzęki. Postępowanie jest proste:

1. Sparz zewnętrzne, duże i elastyczne liście kapusty, aby je zmiękczyć.

2. Zgnieć liście dłonią lub wałkiem, aby uwalniały sok.

3. Nałóż zmiażdżone liście kapusty na miejsce stłuczenia.

4. Tak przygotowany okład możesz zabezpieczyć np. gazą.

5. Okład pozostaw na ok. 30-60 minut.

## Zioła w formie maści

Przy urazach takich jak stłuczenia i skaleczenia zastosowanie mają też zioła. Najlepiej aplikować je w postaci maści.

Sprawdzą się przede wszystkim 3 rośliny lecznicze:

**Kwiat arniki** – działa przeciwzapalnie i przeciwobrzękowo oraz przyspiesza wchłanianie krwiaków. Głównie na siniaki, stłuczenia, krwiaki, obrzęki, oparzenia i po ukąszeniu owadów.

**Kwiat nagietka** – przyspiesza gojenie się ran poprzez pobudzanie ziarninowania. Działa przeciwzapalnie, przeciwbakteryjnie. Będzie pomocny w stłuczeniach i oparzeniach.

**Nasienie i kora kasztanowca** – działa przeciwobrzękowo. Zaleca się go stosować w zwichnięciach, stłuczeniach, oparzeniach oraz w obtarciach naskórka.

**ziele rdestu ptasiego** – można przygotować z niego odwar i wykorzystać zewnętrznie do obmywania i okładów w celu przyspieszenia gojenia się ran i otarć.