# Czas z bliskimi

Swoim bliskim możemy dać coś jeszcze. Coś, co mamy najcenniejsze: swój czas.

Paradoksalnie oddając bliskim swój czas – ten najbardziej osobisty zasób – wcale go nie tracimy…

Dzieląc się czasem z bliskimi – transformujemy go w coś znacznie cenniejszego: więzi, wspomnienia, doświadczenia, uczucia.

To taka waluta szczęścia, która mnoży się, gdy ją wydajemy, co by oznaczało, że obdarowanie innych swoim czasem, może być tak dla naszych bliskich, jak i nas samych – najlepszym prezentem.

**Budujemy album wspomnień** – w Święta może to być wspólne pieczenie pierników pośród zapachu cynamonu i pogawędek. Albo wieczorne spacery po świątecznie oświetlonym mieście, gdy płatki śniegu wirują w świetle latarni. Niby to zwyczajne wspomnienia, a jednak wyjątkowe, bo tworzone razem.

**Pogłębiamy relacje** – wspólne chwile to okazja do rozmów, które rzadko mają miejsce w codziennym pośpiechu. Rozmów o planach, marzeniach, wspomnieniach i uczuciach. Dając swój czas innym w zwykłych rozmowach, sięgamy do tego, co w nas siedzi. Pomiędzy swoimi sercami budujemy most więzi – mocniejszy niż najpiękniej zapakowana rzecz materialna.

**Tworzymy radość ze wspólnych chwil** – która to odkłada się w zakamarkach pamięci jak cenne karty rodzinnej kroniki, do których wracamy długo po tym, jak zgasną świąteczne światełka.

Czas… Prezent, którego nie można kupić i zastąpić. To deklaracja: „jesteś dla mnie ważny”. Zamiast zastanawiać się, co kupić (choć to także miłe!), pomyślmy o tym, jak możemy dać siebie – swój czas, swoją uwagę, tworząc wspólnie piękne chwile.

– dr Bartek Kulczyński