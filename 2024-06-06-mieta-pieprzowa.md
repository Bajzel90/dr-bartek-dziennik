---
id: 2024-06-06-mieta-pieprzowa
aliases: []
tags: []
---

# Mięta pieprzowa to nie tylko orzeźwienie

Dzień dobry o poranku,

czym gorętsze dni, tym bardziej szukamy orzeźwienia.

Jednym ze składników, który może być w tym pomocny, jest mięta pieprzowa.

Jej chłodzący smak i aromat sprawiają, że używa się jej w napojach, deserach i innych potrawach dla uczucia świeżości i chłodu.

Ale, jak pewnie łatwo się domyślić – na tym nie kończą się korzyści płynące z mięty pieprzowej…

## W jednej z książek

dr. Ożarowskiego, czyli wybitnego znawcy fitoterapii, w rozdziale o mięcie pieprzowej możemy przeczytać:

Liście mięty są jednym z najbardziej wszechstronnych i najczęściej stosowanych ziół leczniczych.

Rzeczywiście – jeśli zagłębimy się w działanie prozdrowotne mięty pieprzowej, to zobaczymy, że jest ono szerokie:

zwiększanie ilości soku żołądkowego, zapobieganie zastojom żółci w pęcherzyku żółciowym oraz pobudzanie wytwarzania żółci, usprawnienie trawienia, działanie wiatropędne, a także zmniejszające wzdęcia.

Warto mieć zatem miętę pieprzową pod ręką nie tylko wtedy, gdy potrzebujemy orzeźwienia. Sprawdzi się ona m.in. w zaburzeniach ze strony układu pokarmowego.

## Jak stosować miętę pieprzową?

Żeby skorzystać na działaniu zdrowotnym mięty, możemy sobie z niej zrobić napar:

2 łyżki rozdrobnionych liści (świeżych lub suchych) zalewa się 2 szklankami wrzącej wody. Po 20 minutach całość trzeba przecedzić.

Zalecane spożycie to 2-3 szklanki dziennie.

Miętę można wykorzystać również w kuchni, oto przykłady, jak ją można wkomponować do diety:

smoothie arbuzowo-miętowe (znakomicie się sprawdzi, gdy jest gorąco); sałatka z awokado, ogórka i mięty; lemoniada cytrynowo-miętowa, sorbet z limonki i mięty, kuskus z miętą i granatem, chłodnik ogórkowy z miętą, makaron z miętowym pesto, twaróg z miętą i rzodkiewką.

Arbuz również działa orzeźwiająco. Jeśli chcieliby Państwo, żebym go opisał: właściwości zdrowotne i wykorzystanie w kuchni – to z przyjemnością to zrobię. O arbuzie pisałem raz, jakiś rok temu.

dr Bartek Kulczyński

