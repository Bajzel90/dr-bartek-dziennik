# Olej z czarnuszki: komu i na co pomoże oraz jak go stosować

Dzień dobry o poranku,

nasiona czarnuszki znaleziono w grobowcu egipskiego faraona Tutanchamona. A więc interesowano się nim już tysiące lat temu.

Z tego względu nasiona czarnuszki (oraz wytarzanych z nich olej) określa się mianem „czarnego złota faraonów”.

Współczesne zaś badania pokazują, że olej z czarnuszki może być pomocny w przypadku kilku problemów zdrowotnych…

## Źródło związków aktywnych

O prozdrowotnym działaniu oleju z nasion czarnuszki decydują obecne w nim związki o wysokiej aktywności biologicznej, w tym:

kwas oleinowy, kwas linolowy, fitosterole, tymochinon.

Ostatni składnik – tymochinon – można określić najważniejszym związkiem obecnym w omawianym oleju. Olej ten jest najlepszym jego źródłem pokarmowym.

## Olej z czarnuszki na stawy

Ze uwagi na silne właściwości przeciwzapalne tymochinonu, jego stosowanie przynosi korzyści osobom z chorymi stawami.

Otóż olej ten łagodzi ból, obrzęk i sztywność stawów u osób, które dotknięte są reumatoidalnym zapaleniem stawów, a także chorobą zwyrodnieniową stawu kolanowego.

## Naturalne wsparcie w alergiach

Olejowi z czarnuszki przypisuje się działanie przeciwhistaminowe, dzięki temu, jak potwierdzili naukowcy, łagodzi dolegliwości, które towarzyszą osobom z alergicznym nieżytem nosa.

Mowa tu o zmniejszeniu nasilenia kaszlu, kataru swędzenia nosa i przekrwienia błony śluzowej nosa.

W przypadku zaś osób z astmą, olej z czarnuszki pomaga złagodzić nocny kaszel i świszczący oddech.

## Dobry dla serca

Prace naukowe potwierdzają, że olej z czarnuszki wspomaga także działanie układu krążenia:

- obniża trójglicerydy (średnio o 15 mg/dl);

- redukuje skurczowe o 4,5 mm Hg i rozkurczowe ciśnienie krwi o 3,1 mm Hg;

- usprawnia funkcjonowanie naczyń krwionośnych.

Uważam, że jeśli ktoś choruje na choroby sercowo-naczyniowe, to warto, by od czasu do czasu włączył olej z czarnuszki do jadłospisu.

## Inne walory zdrowotne

Olej z czarnuszki może pomóc również innym osobom, ponieważ wykazuje szersze działanie:

- poprawia jakość nasienia u mężczyzn;

- obniża poziom cukru we krwi;

- zmniejsza stopień stłuszczenia wątroby;

- działa ochronnie na wątrobę;

- łagodzi niestrawność.

Wszechstronność więc tego oleju sprawia, że może skorzystać na jego stosowaniu całkiem dużo osób.

## Jak stosować?

Bazując na pracach naukowych, można polecić 1 łyżeczkę oleju z czarnuszki dziennie.

Przed jego zastosowaniem trzeba mieć jednak na uwadze fakt, że nie wszyscy akceptują jego smak, który jest nieco gorzkawy, lekko pikantny, z wyczuwalnym ziołowym i pieprznym aromatem.

Osobom, które nie przepadają za smakiem, a chciałyby skorzystać na jego działaniu zdrowotnym – można polecić rozcieńczenie go w miodzie, musie malinowym lub syropie z bzu czarnego.

