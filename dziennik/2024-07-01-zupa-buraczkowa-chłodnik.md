# Tradycyjna polska zupa buraczkowa – nawadnia, orzeźwia i wzmacnia zdrowie

Dzień dobry o poranku,

w Panu Tadeuszu Mickiewicz 3 razy wymienia chłodnik litewski – określając go również jako chołodziec.

Ta tradycyjna polska zupa buraczkowa szczególnie smakuje teraz, latem – ze względu na to, że jest orzeźwiająca.

## Chłodnik ma wiele zalet

Mogę wymienić zarówno aspekty praktyczne, jak i zdrowotne:

1. Orzeźwienie i ochłoda – chłodnik jest idealny na gorące dni. Jako zimna zupa, chłodzi organizm, przynosząc ulgę w upały.

2. Lekkość i niska kaloryczność – chłodniki są niskokaloryczne (zazwyczaj), co czyni je doskonałym wyborem dla osób dbających o linię. Są zwykle lekkostrawne i nie obciążają żołądka.

3. Nawodnienie – składniki chłodnika nie tylko dostarczają wodę, ale pomagają też uzupełnić elektrolity tracone podczas pocenia się.

4. Łatwość przygotowania – chłodnik można przygotować dość szybko. Wymaga minimalnej obróbki termicznej, a wiele przepisów nie wymaga gotowania wcale.

5. Wysoka wartość odżywcza – dzięki temu, że nie ma potrzeby podgrzewania tej zupy lub w ogóle jej gotowania, to nie dochodzi do utraty cennych dla zdrowia składników pokarmowych.

6. Sezonowość – chłodniki są dobrym sposobem na wykorzystanie sezonowych warzyw i „przemycenie” ich do swojej diety.

7. Wszechstronność – potrawę tę można przygotować na wiele sposobów, dostosowując do własnych preferencji smakowych.

## Przepisy

prawdopodobnie wywodzi się z tradycji podawania zup na zimno, które były popularne w regionie Wielkiego Księstwa Litewskiego, obejmującego obecne tereny Litwy, Białorusi, części Ukrainy oraz Polski.

Warto wiedzieć, że również wiele innych krajów na świecie ma w swojej kuchni zupy serwowane w postaci schłodzonej – i w formie ciekawostki przedstawię Państwu wybrane propozycje:

Tarator (Bułgaria) – jogurt, ogórki, czosnek, koperek, orzechy włoskie, oliwa, woda, sól.

Gazpacho (Hiszpania) – pomidory, ogórki, papryka, cebula, czosnek, oliwa, ocet winny, czerstwy chleb, sól.

Vichyssoise (Francja) – pory, ziemniaki, cebula, masło, bulion drobiowy, śmietana, sól, pieprz.

Sopa de Aguacate (Meksyk) – awokado, ogórki, bulion z kurczaka, sok z limonki i śmietany, kolendra.

Mul naengmyeon (Korea) – bulion wołowy, makaron gryczany, ogórki, gruszki, jajko na twardo, ocet, musztarda, sól.

dr Bartek Kulczyński
